xxn II. Prooemium voluminis sexti.

auribus canebat. „Nihil calidius meditor“, Hoffaeus scripsit provincialis (417); et
Borgias praepositus generalis iam paulo ante Socios monuerat, optare se, ut eorum
aliqui ad scribendum se accingerent, ita tamen, ut non adversus personas disputa-
rent, sed gravi aliquo opportunoque argumento delecto errores sine contumeliis
confutarent (222 417).

Doctrinae christianae tradendae studium iisdem annis revixisse ex eo
collegeris, quod a. 1568—1571 in Germania (addito Belgio) Canisii catechismus
minimum duodecies excusus est (668s72 677s9 694 696 703 706 708); catechis-
mum „in rhythmos redactum“, ut a pueris caneretur, Socii colonienses eidem mise-
runt (331). Synodi deinde salisburgensis et constantiensis et Commendonus cardi-
nalis ecclesias Austriae visitans catechismum canisianum vel praescripserunt vel
commendaverunt (662 682); et id quod maximi momenti erat, Albertus V. in
Institutione scholastica a. 1569 edita praecepit, ut in omnibus Bavariae scholis, et
latinis et germanicis, catechismus Canisii, isque solus, reiectis reliquis, iuventuti
explicaretur (683). Ipse autem Canisius Dilingae tempus, quod ex scribendo contra
Centurias ei supererat, in elementa fidei pueris rudibusque tradenda impendebat
(539s40). Exterae quoque nationes per canisium doceri volebant; ita synodus
cameracensis constituit, ut parochi singuli catechismum eius secum tenerent (662);
S. Carolus Borromaeus pueros archiepiscopatus mediolanensis eundem librum me-
moriae mandare iussit (665); in Societatis collegio romano magistri eum interpre—
tabantur (666); Rotomagi in Gallia a. 1570 populo per Quadi-agesimam explicatus
est, et 3000 exemplorum eius gallicorum vendita sunt (698); P. Iacobus Wujek S. J.
polonice (695), Ρ. Antonius Possevinus S. J. italice eum verterunt (704); excusus
est ter venetiis, bis Cracoviae, semel Braunsbergae. Lugduni, Parisiis; Arias Mon-
tanus vir valde eruditus eum Antverpia in Hispaniam ad Philippi ΙΙ. regis secre-
tarium misit (672); et quanto pretio singula exempla editionis Salmanticae factae
vendenda essent, ipsum consilium regium definivit (694).

ln sacro contionum ministerio tantum praestabatur, quantum per contiona-
torum-exiguum numerum licebat. Quod ad Societatis homines attinet, ii Oeni-
ponte in templo parochiali ad populum (16 277), in ecclesia S. Crucis ad archi-
ducem eiusque aulicos dicebant (247 458 621); Vindobonae. in quinos suggestus
sacros ascendebant (53¹). Dilingae iuvenibus litterarum studiosis contionibus latinis
professionem fidei tridentinam explicabant (144¹). Augusta Fuggeri Borgiae scrip-
serunt: Ecclesiam S. Mauritii paene desertam fuisse: ubi tamen P. Hoffaeus in ea
initium dicendi fecisset, eam a populo frequentari coepisse (227); Canisium quoque,
ibidem a. 1569 per sacram Quadragesimam contionantem, multi „magna cum lae-
titia et fructu spirituali“ audiverunt (523). Monachii PP. Stevordianus et Schorichius
in templis maximis contionabantur (92 2784 295²); quos ab auditoribus valde amari
borgiae Albertus dux testatus est (210J1); item de Stevordiano episcopus herbi-
polensis ad Borgiam rettulit: Eum in aede cathedrali omnium sibi animos con-
ciliasse et cives Lutheranismo imbutos ad saniorem mentem felicissime reduxisse
(405l8). Landishuti denique a. 1569 tempore Quadragesimae ad P. Schorichium
audiendum diebus operosis hominum 4000—5000, diebus sacris 8000 confluebant (737).

Proinde mirum non est, pietatem apud catholicos incrementum cepisse.
Germanicus precationum libellus a Canisio compositus quartam a. 1568 sortitus
est editionem (668); quam brevi secuta est eiusdem Canisii Institutio germanica
ad confessionis et communionis sacramenta rite suscipienda (680). Christophori
quoque Madridii S. J. libellus ille latinus de frequenti communione in utraque Ger-
mania, superiore et inferiore, excusus est (677). Praeclarus autem liber, quo
Hieronymus Cacciaguerra Oratorianus italus communionem frequentem collaudabat
et disseminabat, per Philippum Doberainer, qui collegii germanici alumnus fuerat,
germanice redditus et Dilingae in lucem editus est (677). Saepius igitur ad mensam
eucharisticam accedere Oeuiponte viri maiorum ordinum, praeeuntibus aliquot prin-
cipis consiliariis, coeperunt (481¹) ; ibidem nobiles sere omnes, civium multi Societatis
sacerdotibus pevcata confitebantur (481¹). Monachii plurimi ex adulescentibus litte-

