7. et 9. Septembris 1567. 557

tionibus praesit, nullusque, vt finiam, id expetit, qui ad facultatem non aspirat).
Jnde igitur ad facultatem ascenditur, prius tamen iterum publicis disputationibus
praeesse necessum est, et legitimi thori testimonium ostendere, Non autem requiritur
sit professor licet hoc multum ad rem faciat, quoniam professores id muneris, si
caetera praestiterint, suo iure postulare possunt.“

„Hic auditores sunt voluntarij, audiunt enim pro arbitratu qui volunt, quod
quando et quamdiu volunt, nulla sunt exercitia literaria, nullus ordo, etenim simul
dialecticam, philosophiam naturalem, moralem et· nonnulli etiam Jurisprudentiam,
alij Theologiam, alij Medicinam et ni fallor alij etiam Rhetoricem, Poesin imo et
Grammaticam simul audiunw: auditores „fere omnes sunt rudes ineptique“: „facillime
deficiunt a scholis‘. Professores, praeter nostros, sunt quinque; e quibus unus
grammaticam docet, eamque singulis diebus per unam tantum horam1; unus tradit
,Poesiw‘ ², unus rhetoricen ³, unus philosophiam moralem 4, unus philosophiam natu-
ralem⁵; atque hi duo „facultatis artisticae“ sunt; quibus accedit venerabilis quidam
senex, qui grammaticam tradit et collegarum sententiam sequi consuevit ⁶.

Inter hos tres dux et princeps est ille, qui ob ingenii et doctrinae magni-
tudinem apud totam universitatem multum valens nuper etiam utriusque iuris doctor
est promotus⁷; neque tamen is diu Ingolstadii videtur esse mansurus. Duo illi
philosophiae professores haud ita diligentes sunt in docendo et argumenta saepe
mutant; unus nunc „Marsilium Hispanum⁸ de concordia Aristotelis cum Platon&
interpretatur: alter „Dialecticam Petri Rami Parisiensis“⁹ explicare coeperat3 at
„secunda aut ad summum tertia lectione auditores defuere“; quare brevi post „tracta-
tionem de admirandis naturae secretis“ orsus est; his duobus professoribus „audi-
tores sunt paucissimi, vix assidui, (auspicia lectionum excipio) tres aut quatuor“;
nos ¹⁰ semper plures habemus; atque nunc quoque, „scholis dissipatis“ ¹¹, 10-—12 ha-
bemus, „qui si alios inspiciamus studiosissimi haberi debent“. Ita fit, ut in scholis
theologiae et medicinae pauci auditores sint iique „non idonei“.

„Jn hac ciuitate tantus professoribus honor defertur, vt eorum minimus in
templis et publicis actis etiam consules ciuitatis et sacerdotes omnes excepto par-
ocho, qui ex priuilegio adhuc in sua ecclesia post Theologos locum tenet, antecedat.“

„Nostri hic omnia paulatim reformare debent, quod facere extra facultatem
constituti nequaquam possunt, quia alias nullam ad id habent potestatem coactiuam,
nullamque authoritatem ad sanciendum ea, quae philosophica studia spectant. Cae·
terum difficultas in externis posita est, Hoc enim vnum nobis est impedimento quo
minus fructum quem vellemus faciamus, Quoniam velimus nolimus habenda est ex-
ternorum ratio, cum quibus vna Vniuersitatem moderamur. Jgitur si quis recte suo
fungatur munere, timenda illi sunt odia, dissentiones, animi anxietates, molestiae et

¹ Wolfgangus Gotthardus, mortuus Ingolstadii 24. Novembris 1564 (Mederer
l.0.1 224 291).

2 Vitus Iacobaeus (Mederer l. c.l 265 272 310).

³ Ioannes Albertus vel Guilielmus Wispeck (Mederer l. c. 294 318. Can. IV 733

4 wolfgangus Zettel (Mederer l. c. I 224 293).

⁵ Sebastianus Reisacher; cf. infra, adn. 7. ὃ Gotthardus.

⁷ Sebastianus Reisacher philosophiae et iuris utriusque doctor; qui ipso anno
1564 Burghusium (Burghausen) discessit, ut ibi „regiminis ducalis assessorem“ et
consiliarium ageret (Mederer l. c. Ι 292 329).

⁸ Significare volebat, puto, Marsilium Ficinum († 1499) florentinum, philo-
sophum platonicum.

9 Petrus Ramus († 1572), qui a. 1562 a catholica religione ad Calvinismum
defecerat, singularem quandam philosophiam commentus, aristotelico-scholasticam
vehementer impugnabat.

¹⁰ Pinedanus logices scholam, quam ipse habebat, dicere videtur.

¹¹ Ob pestilentiam? Cf. Can. 1V 509.

