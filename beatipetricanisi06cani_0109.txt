Ingolstadio 7. Septembris 1567. 35

ac forte domi etiam habes latitantia¹. Rogo te Clarissime Domine
Cromere, hoc pio labore tuam uenerandam senectam illustres, sancto-
que studio huiusmodi, deuinctiorem² tibi reddas posteritatem. Multis
et praeclaris quidem honoribus in utraque Rep: tot annis functus es,
neque uulgarem prudentiam in sacris et prophanis longa tibi peperit
experientia. Quo minus tibi‚molestum‚ plaerisque uero lectoribus
fructuosum erit, tua scripta, ut dixi, coniuncta et elaborata in unum
uolumen coniecta nobis et Ecclesiae uelut munus extremumb palam
extare0. Erit hoc etiam testimonium tuae fidei et Catholicae pietatis:
ut intelligant Poloni et exteri tuum de Religione iudicium, quod non
potest apud multos non multum ualere. Miraberis fortasse, me hoc
libere postulare, quod per occupationes praestare non possis, nec
deesse hodie scio calumniatores, emulos, obtrectatores, quorum cen-
suras uix liceat effugere. Sed ego meam dixi sententiam, boni publici
et Ecclesiae iuuandae studio excitatus, speroque fore, ut amori in te
meo aliquid largiaris ad multorum utilitatem Christique gloriam pro—
mouendam. Nollem sane id alijs accidere, quod Illustrissimo D. Car-
dinali nostro2 usuuenire intelligo, cum reprehendunt, illum a scribendis
edendisque libris supersedere, postquam dignitas illi maior accessit.
Quanquam hanc ego censuram mihi non sumo defendendam, qui plane
arbitror, amplissimum Dominum Warmiensem serijsd publicisque ne-
gotijs occupatum nihil intermittere, quod ad Religionis causam tuen-
dam et illustrandam spectare cognoscit. Deum opt. max. precor,
gratiam ut suam nobis ad Ecclesiame fulciendam et promouendam
augeat, nosque in utroque homine saluos ad sui sancti nominis gloriam
tueatur. Jngolstadij 7. Septembris 1567.
Seruus in Christo P. Canisius.

Adiunxi anatomiam Lutheri docto carmine illustratam, et ingeniose
confictam: etsi non omnes hoc spectaculi genere delectentur. Cupio
idem exemplar ad Illustrissimum dominum Cardinalem nostrum per-
ferri, meque illius amplitudini reuerenter commendari.

Clarissimo Viro Domino Martino Cromero, Serenissimi Regis Po-
]oniae Consiliario, Canonico Cracouiensi, patrono. Cracouiae.

a) deuinciorem arch. b) Sequuntur vv. dare atque relinquere, oblitt. c) Ita in arch. cm·-
rectum est ez* circumferri. (l) saeris Pastorulbl. Θ) ,δί-νῐμίιιηι erat Ecclesiam Dei,· elz* qno correctam
est Ecclesiam suam; tandem suani quoqne oblitteratam est.

¹ Anno 1566 Coloniae tres „Sei-1n0nes“ synodales Cromeri cum aliquot con-
tionibus ab eo habitis typis exscripti erant (A. Eichslcorn, Der ermlandische Bischof
Martin Kromer, in „Zeitschrift f'ur die Geschichte und Alterthumskunde Ermlands“ IV,
Braunsberg 1869, 116—117). De Cromeri „Dialogis“ atque „Orechovio‚ sive de
conjugio et coelibatu sacerdotum commentatione“ vide Can. ΙΙ 277⁶; ΙΠ 24¹ 3171.
Cromeri „Opera omnia⁴⁴ sive corpus illud librorum omnium a Cromero scriptorum,
quod Canisius vulgari cupiebat, nunquam, quod equidem norim, vulgatum est.
Cromeri humeris paulo post impositum est difficillimum munus administratoris et
coadiutoris (1569—1579) ac postea episcopi (1579—1589) varmiensis.

² Stanislao Hosio episcopo principi varmiensi, cum Cromero et Canisio iam
inde a multis annis amicitia iuncto; de cuius scriptis v. Can. V 94——95.

3*

