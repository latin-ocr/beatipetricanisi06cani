Augusta Vind. 1. Decembris 1569. 381

faciat quaeso Germaniae protectorl, quod suo muneri congruum, et
Bauaris iam esse necessarium res ipsa testatur. Jn Austria idem est
fere status religionis qui apud Saxones cernitur: in Bauaria multi
dubitant et uacillant, quos authoritas Ducis et timor nonnihil continet
in officio, vt hinc Catholici uelint uideri, etsi faueant sectarijs. Quare
bonus animandus est Princeps, vt pergat ardenti zelo tueri causam
Religionis, neque remittat quicquam aut relaxet de legibus Ecclesiae,
si saluam uelit apud subditos pacem et obedientiam. Jngolstadij statuit
erigere collegium, siue Theologorum seminarium, vt habeat ministros
et sacerdotes in Bauaricis Ecclesijs necessarios. Verum abeunt anni,
priusquam haec sancti instituti fundamenta surgant in altum ἓ.

Quod ada contionatorem Dilinganum attinet, nouit [Ρ] amplitudo
tua [P] nos [P] eum [P] aluisse semperb in collegio et Vniuersitate, et
aliquando quidem Germanice, aliquando Latine nostros illic contionatos
fuisse: nunc adhuc D. Pisa et P. Caspai* Anglus uicissim hoc funguntur
munere 3. Hactenus in parochia contionatorem dedimus P. Rabenstain,
qui nunc ad tempus aderit Sereniss Reginis4 in hospitio nouo Halae,
et suam illis operam cogitur dare, cum alium nullum aptiorem reperi-
amus, Anno superiore per Quadragesimam ego D. Fuggeris apud
D. Mauricium laboraui, sicut et ante me alius per Aduenturn 5. Hac
ratione libenter, cum possumus, Dominis et fautoribus ad tempus in-
seruimus, sed citra ullam obligationem, neque nostros sinimus uni loco
uel cathedrae alligari, cum praesente contionatorum inopia certe labo-
remus. Ex quibus facile cernitur⁰, quam sit difficile nobis certi aliquid
polliceri pro cathedra Dilingana, quae ordinarium requirit contiona-
torem. Posset autem introduci aliquis ex alumnis, quemadmodum
P. Rabenstain suis literis nuper indicauit: tantum hoc Vicario com·
mittatur, vt ijsdem alumnis de titulo beneficij prouideatur, cum sunt
subdiaconi et diaconi ordinandi 6. Circumspiciemus interim, vt reperiatur
aliquis Dilingae contionator, etsi communis haec omnium querela est,

a) Octo vv. sqq. ez· autographo adeo evanuerunt, ut Ῑρῃί non possint nisi saris difficulter. b) Se-
quitur aliquem, α C. oblite. c) Α C. corr. ear carnitur rel comitur.

¹ De hoc cardinalis Truchsess officio v. Can. V 174⁷.

2 Collegium hoc „Albertinum“ sive „Convictus S. Ignatii Martyris“ a. 1576
conditus est (Dulzr, Jes.1 297).

³ P. Theodoricus canisius Borgiae *Dilinga 7. Ianuarii 1569: P. Alphonsus
Pisanus „Dominicis diebus latine studiosis concionatur⁴⁴ : P. Caspai· Haivodus [latine]
„festiuis diebus, praeter Dominicos, concionatur⁶⁴ (autogr.; G. Ep. X f. 139).

4 Magdalenae et Helenae.

⁵ Fuggerorum, ecclesiae S. Mauritii augustanae patronorum, rogatu ibi P.
Paulus Hoffaeus per Adventum anni 1568, Canisius per Quadragesimam huius anni
1569 contionati sunt; v. supra p. 227 252.

⁶ Quoniam ius ecclesiasticum ab omnibus, qui ad ordines sacros (incipiendo a
subdiaconatu) promoveri velint, „titulum ordinationis“ sive cautionem exigit de
iusta ipsorum sustentatione dandam, canisius commendabat, ut alumnis illis beneficia
ecclesiastica providerentur, ex quorum fructibus vivere possent.

