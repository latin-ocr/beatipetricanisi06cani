Dilinga 20. Aprilis 1571 et Augusta 23. Aprilis 1571. 437

ut sciant haeretici, nobis non deesse arma, quibus in huiusmodi per-
sonis Euangelicis cum Ecclesia celebrandis et contra nouos Theologos
defendendis utamur. Habeo non minorem nunc mihi paratam supel-
lectilem ad Mariae Deiparae historiam uindicandam et expoliendam.
Etsia quosdam haec probationum offendet copia, non deerunt spero,
qui probent diligentiam in Dei sanctis glorificandis, praesertim, quando
nunc maxime nihil non mordent in istis et labefactare conantur haere-
tici, ut multis Catholicis uirulentia sua negocium facessere uideantur.
Erunt praeterea Romae, ut uereor, qui me dicant immodicum fuisse
in citandis haereticorum uerbis et cumulandis sententijs, sicutb nemo
fortasse, quod sciam equidem, in hoc genere accuratius fecit. Verum
intelliget Jllustrissimus D. Cardinalis Varmiensis1‚ alijquec uiri sapientes
in his regionibus bene uersati fatebuntur, haec remedia Germaniae
nostrae morbis hodie grassantibus conuenire, simulque hac ratione
Catholicam doctrinam in multis confirmari, et nouatorum impietatem
stultitiamqued manifestius prodi et fortius dissipari. Verum non est
cur ego me et librum hunc nouume excusem, aut defendam pluribus,
Deum imprimis rogo ut immensa bonitate gratiaque sua suppleat,
quod in hoc opere toto conficiendo a me uel admissum, uel praeter-
missum est male. Si uero ad S. D. N ,2 liber est peruenturus, nihil
desidero magis, quam pro meis peccatis et negligentijs plenariam in-
dulgentiam impetrari. Tua uero Paternitas iure suo quamlibet mihi
iniungat poenitentiam, ea me dignum esse nunquam dubitabO.

Nunc paucis indicabo, quid in primis circa hanc primam operis
partem cupiam obseruari, ut ad reliqua, si progrediendum erit mihi,
munitiorf uia sit, et rectius ad Dei gloriam omnia conficiantur. Pri-
mum uehementer oro, aliquem ex Theologis designari lectorem simul
et censorem operis uniuersi, qui sedulo annotet, et in chartag se-
paratim excerpat, quibus in locis mutatione aliqua opus esse uideatur.
Mihi non displicebit, si ex Patrum iudicio quaedam isthic in margine
corrigantur, priusquam liber alijs exteris communicetur. Quod si
multa ex opere tollenda, uel integrae paginae resecandae uiderentur,
cupio ea de reh statim admoneri, quia nondum liber in publicum
prodiit, nec prodibit fortasse ante menses aliquot, ut postea dicam.
Ex qua nostrorum censura et diligentia in relegendo libro hunc quo-
que fructum colligam spero, ut admonitus ab illis in posterum sciam,
quae mihi potissimum in reliquis uel obseruanda uel cauenda esse
uideantur. Liberumi certe admonitorem expecto atque desidero,
paratus non solum patienti sed etiam alacri gratoque complecti pec-
tore quicquid contra meam scriptionem fuerit iudicatum. Quod si ex

a) Et si B S. b) sie vt S. c) Hoc verbo B terminatur. d) Sequitur for vel simile v.‚ omitt.
e) S haud recte.- meum. f) erit, mihi munitior 5. g) Ita in ipso arch. correctum est eac chartas.
S: annotet, in chartaque. h) Hoc v. supra versum scriptum est. i) Ita in ipso arch. correctum est
ex Librum.

¹ Stanislaus Hosius episcopus varmiensis; qui Romae versabatur3 cf. supra
p. 383. ² Pium V.

