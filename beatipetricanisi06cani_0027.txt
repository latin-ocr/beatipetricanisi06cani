II. Prooemium voluminis sexti. xxx

plus quam vulgarem“ (419) praestare et praeter Centuriatores reliquos quoque sui
temporis haereticos, qui quidem maioris nominis essent, debellare Canisius volebat
(419 436); idcirco plurima sanctorum Patrum et doctorum posteriorum scripta
excerpebat, ac multorum protestantium et libros legebat et dicta permulta, novo
apud catholicos exemplo, ad verbum exprimebat (437); verum ex quo tempore
scribere coepit — ita Theodoricus eius frater suo et consiliariorum nomine Dilinga
ad Borgiam scribit —- „vix per horam bene valuit; numquam sibi satisfacit; paene
se conficit“ (682 699); nonnunquam caput aliquod, cum octies iam deciesve immuta-
tum et transcriptum esset, denuo emendabatur (709) ; qua ratione et domesticorum et
typographi patientia tentabatur (708 711). Timebant igitur Sociorum aliqui, ut opus
exspectationi catholicorum satisfaceret (699 708); contra evenit: Primus ille „Commen-
tariorum de Verbi Dei corruptelis liber“‚ qui de S. Ioanne Baptista erat, non solum
doctissimis Societatis hominibus, sed etiam aliis perfectae eruditionis viris, ut
Sirleto, Fontidonio, Copo vehementer probabatur; maxime autem cardinalis Hosius
in eo laudabat doctrinam, iudicii aciem, modestiam, prudentiam, veterum ex eo splen-
dere pietatem Patrum; dicendi genus melius esse quam in caeteris Canisii scriptis
(444s7 710); quare Pius V. Canisium remuneratus est indulgentia plenaria, quae ei
„ingenti consolationi“ erat (489); Dilingae autem ipso anno 1571, quo liber prod-
ierat, altera editio parari coepta est (475 713¹). Hoc quoque notatu dignum est:
lam in eo erat, ut huic libro adderetur commentarius ille, quo Franciscus Turrianus
pio quidem sed infausto consilio pseudo-isidorianas illas pontificum romanorum
epistulas authenticas facere conabatur (171); sed tandem Canisius eo addendo ob
rerum sermonisque diversitatem supersedit (368); itaque Turriani liber seorsim extra
Germaniam excusus est (337³). Libenter deinde Canisius reliquam Centuriatorum
refutationem, cui ineptum se esse pro sua modestia putabat, aliis cessisset (418
438 441); et Hoffaei provincialis, Canisii vitae metuentis, animus in id inclinabat,
ut ille in posterum libellos scriberet germanicos simulque contionibus habendis
occuparetur (700 711); verumtamen Hosii, ut videtur, potissimum opera (446 488)
effectum est, ut Canisius Oeniponte (quo librorum copiam, 1500 pondo libras, Dilinga
sibi advehendam curarat [624]), alteri illi Commentariorum libro, qui de Beata Maria
Virgine futurus et a. 1577 in lucem proditurus erat, operam daret (476 494).
Alios autem libros ab aliis componi ille cupiebat. Ita et P. Torrensem saepe ad
primatum Petri reliquorumque pontificum vindicandum cohortabatur (715); et
P. Gregorio Roseffio S. J. cathedralis ecclesiae augustanae contionatori suadebat,
ut orationes de paenitentia, quas magna cum laude habuerat, typis describendas
curaret (336); et Martino Cromero canonico cracoviensi commendabat, ut opera
sua, denuo recognita, uno volumine comprehenderet (35); et sancto gaudio afficie-
batur, cum audisset, Ρ. Emmanuelem Alvarum S. J. librum Syntaxeos edidisse (481),
Ρ. Franciscum Toletum S. J. suos „Casus conscientiae“ typis vulgare statuisse (490),
P. Alphonsum Salmeronem S. J. in Commentario in Novum Testamentum conscri-
bendo progredi (481); et cum P. Emmanuelis Saa S. J. Commentarios in Evangelia
excusum iri accepisset, praepositos rogavit, permitterent, ut in Germania superiore
vel in provincia aliqua vicina iidem typis exscriberentur (489). Circa idem tempus
Canisius id agitare coepit, ut in Societate „scriptorum colleginm⁴‘ (ut
Hoffaeus provincialis ait [624]) quoddam constitueretur3 collegium, inquam; non quod
ille domuin scriptorum ab aliis Sociorum domibus distinctam sive separatam exstare
voluerit; neque enim id ullibi invenio ab eo significatum; sed optabat, ut sodales
aliqui deligerentur, quorum proprium munus esset adversus haereticos scribere (460).
„Vix quidquam puto rectius ac praeclarius ad communem Ecclesiae profectum a
Nostris institui ac peragi posse, praesertim in Gallia et utraque Germania, simul
et Polonia, ubi nova scripta de religione plurimum valere solent et Catholicis vehe-
menter afflictis maximam afferunt consolationem hoc tempore, quo haereticorum
libri volitant et de medio tolli non possunt.“ lta Canisius P. Natali uni ex prae-
positi generalis assistentibus scripsit (419); Mercuriano quoque assistenti hoc „scripto-
rum‘ constituendorum „sanctum institutum“ commendavit (441). Neque surdis

