358 1683. Canisius S. Francisco Borgiae.

putem, cui sint haeretici magis infensi et infesti, et ex qua plus
momenti queat adferri ad confirmandam in Germania causam Catholicae
Religionis. Haec non retinet alios Principes quam duos, Archiducem
Ferdinandum et Albertum Bauariae Ducem. Quomodo autem in Austria
nunc agatur, non attinet dicere 1. Jn Episcopis neruus ad tuendam
Religionem necessarius deest, et hi duos principes quos dixi, uel rna-
xime intuentur. Tertium et postremum est, quoniam Oeniponti malus
odor ex hoc foedo lapsu relinquitur, bonosque discruciat, consultum
erit fortasse, Ρ. Prouintialem2 illic a Cathedra non facile discedere,
cum doctrina et authoritate gratiaque polleat apud magnates. Nec
enim satis fore putarim, vt Rector in hoc uersetur illic munere, qui
nunc primum coepit in contionando sese exercere 3. Sed omnia penes
iudicium P. Τ. esse et manere uolo.

Misi ad P. Prouintialem literas ex Vrbe acceptas, vt uideat, qua
ratione consuli possit Fuggericis in hoc graui negotio, de quo respon-
dit P. T. 4 Vtinam plus fidei tribuerent nostrorum consilijs‚ neque tam
facile fiderent istis apparitionibus et responsis spirituum. Profectus
est collegij huius Rector5 Augustam, et intelliget statum omnem ne-
gotij. Dilingensis contionator nunc Fuggericam occupat Augustae
cathedram, ut nullus nostrorum ad eam amplius desidereturss.

Monebunt alij credo, sed et ego meum praestabo in monendo
munus⁷ quod certe debeo Domino Georgio Fuggero bene merito semper
de hac nostra societate. Js intra triduum ex hac uita migrauit, post-
quam a Ρ. VVendelino non multo ante, sacram synaxim accepisset7.

 

 

¹ Maximilianus ΙΙ. a. 1568 dominis et equitibus Austriae infra et supra Anisum
liberum augustanae confessionis exercitium pro ipsorum arcibus, domibus, terris
rusticis, ecclesiis (ad ipsorum patronatum pertinentibus) concesserat; qui concessionis
limites egressi multis modis catholicos vexabant et spoliabant. Aestate anni 1569
David Chytraeus theologus lutheranus Maximilianill. iussu in eorum usum „Agenda1n“
conscripsit (Janssen l. c. IV ¹⁵“16 451—454). In Stiria quoque, Oarinthia‚ Carniola
plurimi ex nobilitate, multi ex civibus graeciensibus lutheranismum sequebantur
eundemque in dies magis propagabant (Leop. Schuster, Fiirstbischof Martin Brenner‚
Graz u. Leipzig 1898, 123—125. Loserth l. c. 119—140).

² Paulum Hoffaeum.

³ Hoffaeus Oeniponte 20.1unii 1569 Borgiae *scripseratz Se modo Oeniponte
abire, rectorem ibi relinquendo P. Gerardum Pastelium (autogr.; G. Ep. X f. 116³).

4 Has litteras v. supra p. 352. ⁵ P. Theodoricus Canisius.

⁶² Sacrum suggestum ecclesiae collegialis S. Mauritii dicit; v. supra p. 322.

⁷ Die 25. Augusti (Chr. Meyer l. c, 50) mortuus „ex apoplexia“, ut Philippus
Edam-dus Fuyyerus *notavit (ex autogr.; Cod. vindob. 7447 f. 47³). P. Wendele'mcs
Vulci· S. J. in *litteris annuis domus augustanae, Augusta 31. Augusti 1569 datis: „Ut
assiduis“, inquit, „infirmitatibus per multum temporis afflictatus fuit, ita continuos ad
maiorem pietatem et animi deuotionem stimulos habuit, ut testantur frequentes eius
confession. et communiones. Iam iam migraturus ex hac uita cum linguam ad loquen-
dum amplius mouere non posset, erectis in coelum manibus quasi subridens animam
creatori laetus reddidit. A multis annis fautor is et benefactor atque unus e parenti-

bus Societatis fuit, unus ex praecipuis fundatorib. futuri collegij“ (ex archetypo;
G. Ep. X f. 87³¹).

