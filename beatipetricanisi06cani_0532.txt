458 1743. Canisius P. Hieronymo Natali.

De libro meo quem nonnulli Romae legerunt, et cum Pont. Max.
comprobare dicuntur 1, habeo sane cur doleam, cum cogito quam sim
indignus et impar ego ad ista conficiunda, quotque miserias et im—
perfectiones adiungam labori, cumin eo uersor³. Parum sane moueor
oblatis quorundam Cardinalium2 laudibus: utinam Domino et superi-
oribus meis in re tanta possim facere satis. Atque ut uerum fatear,
optabam certe hoc onere liberari, ne opus esset in scriptione pro-
gredi, atqueb ut ego possem rectius inseruire uocationi meae pro
more nostrorum. Accedunt et impedimenta quaedam, de quibus obiter
dicam, ut R. T. filio suo imbecilli consulat. Destituor magna libro-
rum commoditate, quam Dilinga suggerebat: implicor contionandi
laboribus, iam donatus Archiduci3: uix hic 15 degimus, eoque plus
negotij datur in hoc oppido, quod propter Principis praesentiam
uarias exhibet nobis occupationes ⁰. Procul absum a Patribus Theo-
logis, quos Dilingae ad manus habebam, quorum utebar consilijs at-
que censura saepe. Neque fauet admodum aer Oenipontanus, qui
multis noxius esse solet. Praeuidebam haec incommoda priusquam
huc migrarem, s'ed dissimulanda et negligenda esse duxi, cum uide-
rem P. N. Generalem huc esse propensum, ut ego Ρ. Alexandro4 in
cathedra succederem, et Archiduci hoc loco inseruirem. Faciam id
sane libens, quamdiu suppetent uires per Dei gratiam: sed uereor
me lente progressurum in scriptione, quae sola hominem integrum
postulare uidetur. Jn his montibus obedientia duce mori paratus sum:
tantum indico difficultates, quae admolestissimam cumcl aduersarijs
pugnam se accingenti offerunt, ut R. T. de omnibus iudicet pro sa-
pientia sua, utque me purgatum isthic habeat, si fortasse pars se-
cunda de Maria tarde in lucem prodeat.

De censura libri ad me missa inprimis ago gratias R. T. et
D. Emanueli 5, qui tanturn laboris absumpsit in annotandis omnibus,
nec dubito, quin plura potuerit corrigere, si commodum illi fuisset.
Faciam autem quod monuit R. T. ut annotationes et censuras illius
referam ad censores in hac prouintia constitutos, eorumque supremum
sequar iudicium. Cum autem deformitatem quandam operi adferat,
si tot in locis mutetur editio 6, fortasse rectius fuerit. ut a me nihil
edatur in posterum, nisi prius Romae corrigantur et approbentur
omnia. quod si fiat, multo quidem tardius ad editionem uenietur.

a) Ita C. correrii er uerser. b) Sic C. correxit ex sed. c) Sic C. corma-it ex occupationibus,
d) Sequitur ad, oblitt.

 

 

¹ Commentariorum de Verbi Dei corruptelis librum primum (de S. Ioanne Bap-
tista) adversus centuriatores a se scriptum significat; V. supra p. 444—447.

² Stanislai Hosii, Guilielmi Sirleti, Ottonis Truchsess; v. supra p. 438 447.

³ Ferdinando II.

⁴ Hellen: v. supra p. 443 et infra, mon. oen. (16).

⁵ Sam v. supra p. 444.

‘⁵ Sebaldus Mayer typographus dilinganus iam paene omnia typis exscripserat;
v, supra p. 438.

