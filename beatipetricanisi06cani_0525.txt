Oeniponte 1. Augusti 1571. 451

SERENISSIMO Ι ΕΤ ILLVSTRISS. PRIN-yclpl AC DOMINO,
D. FERDINAN- Ι DO Austriae Archiduci, Sueuiae Prin-lcipi, Burgauiae
Marchioni, Tyrolis Ι et Habspurgi Comiti etc. patro-an ampliss. be-
nignissimoque Ι Petrus Canisius Ι Theologus Ι S. P. D.

QVEMADMODVM in rebus humanis nihil est, FERDINANDE
Princeps Illustrissime, verbo dei secundum Catholicae fidei regulam
atque interpretationem intellecto, et ad verae pietatis studium ac-
commodato praestantius, bonorumque animis iucundius, et magis
Ecclesiae salutare: ex hoc enim diuino semine in hominum animos²
insperso laetissima virtutum omnium seges exoritur, et fructus vber-
rimi sane proferuntur1: ita vicissim n'ihil fere comperias, quod eodem
verbo Dei perperam accepto, et ad impuros animi motus explendos
detorto perniciosius, ad sanctissimaeque religionis disciplinam labe-
factandam ac dissoluendam opportunius, ad tetras denique impiarum
opinionum pestes in Rempub. Christianam importandas vehementius
esse possit. Ego vero cum ipse mecum diligentius cogitarem, quanta
esset, his praesertim temporibus, multorum in sacris literis peruerse
tractandis atque corrumpendis vel licentia, vel insania, et quanti hinc
malorum fluctus ac tempestates Christianum orbem obruerent, totam-
que Christi Ecclesiam ex omni parte concussam exagitarent, operae
precium me facturum putaui, si omne meum studium eo potissimum
conferrem, vt multiplices verbi Dei corruptelas, quae hac aetate nostra
quam latissime patent, inuestigarem, et quantum quidem per occu-
pationes liceret, literis consignatas in lucem aspectumque proferrem.
Quam ad rem inprimis me permouerunt vt noui, sic petulantes plane
scriptores ij, qui ab historia illa sua Ecclesiastica per Centurias edita
id nominis, vt Centuriatores dicerentur, vulgo sunt consecuti. Etenim
in horum voluminibus, quae illi sane multa et ingentia conscripserunt,
non pauca videre licet, quae ob insignes locorum noui testamenti et
historiae Euangelicae deprauationes, partim iustam indignationem,
partim vero commiserationem pijs omnibus non mediocrem merito
adferant. Quis enim de Christiana rep. bene sentiens, aequo animo
ferre possit, audacissimos homines Dei verbum sic interpretari, vt
omni antiquitate contempta, et communi doctorum iudicio saepe re-
pudiato, veritatem Euangelicam, qua nihil nobis antiquius esse debe-
bat, ad sectas nouas contra veteris Ecclesiae doctrinam corroboran-
das, et ad praua dogmatum instituta confirmanda, omni abiecto
pudore rapiant, malitioseque conuertant? Quem autern non misereat,
tam multos, praesertim rudiores, ex istorum authorum impuris la-
cunis aquas minime salutares haurire, et pro antidoto exitiale vene-
num bibere: neque solum horas bonas in huiusmodi Centurijs malis
euoluendis perdere, verum etiam Christianae pietatis et fidei magnum

a) animis 3 4.

 

 

¹ Cf. Mt 13, 3—233 Mc 4, 3—21; Lc 8, 5—15.
29*

