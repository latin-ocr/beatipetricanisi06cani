96 1519. Can. P. Ioanni Polanco. Monachio 24. Oct. 1567.

etiam nonnunquam sigillo vtens, et ueluti Martha turbatur erga
plurima1. Nostri sedulo cauebunt, ne uel scribant uel moueant
contra illum aliquid: idem ut faciat ipse maiorem in modum oramus.
Nec arbitror uera esse omnia, quae narrat in hoc scripto: affectus
perturbati ut credO, iudicium impediunt, nec sinunt uera eloqui omnia.
Moneat nos tantum R. T. quo pacto 1105 gerere debeamus, ut et illum,
si uidetur, nobis conciliemus, et propter illum apud aulicos et exteros
non male audire cogamur. Commendo me et prouintiam nostram
sacrificijs precibusque R. T. in Christo domino nostro. Monachij

24 Octob. 1567.
Seruus in Christo P. Canisius.

† Reuerendo in Christo patri, M. Joanni Polanco Secretario So-
cietatis ι10511, patri meo. Roma.

Canisius una cum hac epistula Polanco misit apographum sive commentarium,
quod in ipsa epistula memorat, sua manu scriptum et ita inscriptum: „Ex epistola
P. Georgij Schorichij Romae scripta 4 Octobris 1567. ad D. Paulum Hoffawm, sicut
habet inscriptio“. Ex quo commentario haec intelleguntur: Schorichius 4. Octobris
1567 *litteras conscripsit, quas P. Michaeli Mario destinabat; in quibus de P. Paulo
Hoffaeo ita scribebat: „Misereatur Deus, quod Sathan ita se praebeat uersipellem.
Ex intimo cordis mei affectu libenter ego rescripsissem D. Paulo ad epistolam eius
ridiculam, contemptibilem et iracundam. Sed patres prohibuerunt.“ P. Paulus
„contra omnem aequitatem conatur me perturbare, et prorsus e Societate extrudere.
Sed spero illum citius quam me extrusum iri. Heri primum 11110 scriptum fuit2:
Dicetis Domino Georgio, quod gratiosus Dominus et Princeps nunc primum desideret
ipsum, cum eius superiores Monachij non possint eum ferre. . . . Mentiuntur qui-
cunque dixerunt, aut scripserunt, me Patribus Monachiensibus meis litteris uel apud
,Jllustrissimum Principem, uel Ducissas aut alias personas quicquain detraxisse.
Gratias interim ago D. Paulo. qui suis effecit litteris, vt annum adhuc vnum hic
maneam. Rogo dicas P. Paulo, scribas canisio, significa P. Natali, ut finem
huius miseriae imponant“ etc. Has igitur litteras cum Schorichius conscripsisset,
Polancus (qui eas legisse videtur) ei persuasit, ut animo mutato causam suam
arbitrio praepositi generalis permitteret. Schorichius deinde litteras Mario primum
destinatas P. Hoffaeo misit iisque alteras adiunxit litteras ad ipsum Hoffaeum datas,
in quibus fatebatur, se „animo turbato“ ad Marium ita scripsisse simulque Hoffaeum
rogabat: „Simus in posterum amici, si fieri potest. A sex iam mensibus nemini
in Bauaria scripsi, neque in posterum scribam. . . . Bene quatuor Jilustriss. Ducis
propria manu subscriptas accepi literas, rursus ter a Cancellario ³, quater a Du-
cissis⁴ et a Domina Schwartzenberg ⁵, tamen nunquam 1·espondi.“ Canisius verbis
„A sex iam mensibus“ etc. in margine adnotavit: „Contrarium probari potest quod
saepe scilicet scripse1·it“ (G. Ep. Vin f. 1172—1182).

Ad hanc epistulam ipse S. Franciscus Borgias praepositus generalis respondit
15. Novembris 1567 (litteris alteris).

 

¹ Lc 10, 41.

² Monachio (ex aula Alberti V. Bavariae ducis Ῥ) externus aliquis ita Romam
ad amicum vel amicos de Schorichio scripsisse videtur.

³ Simone Thaddaeo Eck.

‘¹ Anna Alberti V. uxore et Iacoba eiusdem matre.

⁵ Uxore Ottonis Heni-ici a Schwartzenberg, unius ex praecipuis ducis con-
siliariis.

 

 

