672 Mon. 1023-1024 sive litt. (18)-(19). 1568.

seorsim in lucem emitteretur. Idem fortasse factum est a. 1563 de Canisii „Parvo
Catechismo Catliolicorun1“ germanice verso et amplificato, qui eo anno Dilingae
a Canisio secundae editioni illius libri precationum praepositus erat (v. Can. IV 990).
Quaestionem ego dirimere nequeo.

Etiam magis dubium est, num a. 1568 Antverpiae Summa Canisii rursus ex-
cusa sit. Exstat certe Leodii in bibliotheca universitatis ÷Codex saeculo XVIII.
scriptus et „Catalogus Bibliothecae min01·is“ inscriptus; in quo (f. 61b sign. re-
centis) in numero librorum collegii societatis Iesu leodiensis (postea sublati) positus
est „Catechismus Canisii . .. Antv. 1568“‚ isque ita est positus, ut (cum legeris
quae antecedunt et quae sequuntur) „Summam“ Canisii significari dicas. At biblio-
graphi eam editionem non norunt; quae ne mihi quidem usquam occurrit. Fortasse
in bibliotheca illa exstabant Canisii „Institutiones Christianae Pietatis seu Parvus
Catechismus Catholicoruni“‚ qui a. 1568 Antverpiae excusus est (v. supra p. 670),
vel Summa ibidem edita a. 1567 vel 1569; his enim annis eam Antverpiae excusam
esse constat.

Doctissimus ille vir Benedictus Arias Montanus (de quo Can. IV 491²), cum
18. Maii 1568 Antverpiam Bibliorum polyglottorum Philipii II. mandatu edendorum
gratia advenisset, inde (paulo post, ut videtur) per mercatorem flandrum prope
Compostellam habitantem in Hispaniam misit „un Canisio“ sive unum catechismi
canisiani (Summae a. 1568 Antverpiae excusae‘?) exemplum domino „Ioanni Man-
rique“ et alterum alii viro hispano. Id intellegitur ex Ariae litteris Antverpia
9. Novembris 1568 ad Gabrielem de Zayas Philippi II. secretarium datis, quae ex-
stant in „Coleccion de Documentos ineditos para la Historia de Espafia“, edd. Mar-
queses de Pidal y de Miraflores etc. XLI, Madrid 1862, 134.

1023 sive litt. (18). Vere anni 1568.

Ex autographo, quod exstat Romae in archivo regni italici, „Arch. dei Gesuiti,
Lettere 1548-1575“.

Herbipoli catechismum Canis-ii Socii explicant, nobiles abhorrent.

P. Antonius Vinck provinciae rhenanae Societatis Iesu praepositus
Moguntia 22. Martii 1568 S. Francisco Borgiae praeposito generali
scribit: Herbipoli in duabus infimis collegii scholis Socii singulis diebus
parvum catechismum Canisii explicant discipulis, qui eum memoriae
tradere iubentur 1. Idem diebus Veneris in omnibus scholis faciunt.
Diebus autem dominicis post prandium ipse collegii rector (P. Georgius
Bader) Canisii catechismum in ecclesia interpretatur. Aliqui ex prae-
cipuis Franconiae nobilibus Herbipolim venerunt et se paratos esse
affirmarunt ad filios in scholas Sociorum mittendos, dummodo illis et
catechismo et missa audiendis supersedere liceret3 deliberatum enim
sibi esse liberos in nova illa religione educare.

1024 sive litt. (19). l. Maii 1568.
Ex autographo. G. Ep. IX f. 160—16012r.
Cano'sius Centuriarum refutandarum qratia Romam missus.

¹ Etiam in „Catalogo lectionum“ collegii ingolstadiensis 9. Octobris 1568 vul-
gato enuntiatur, in classe quarta sive infima cotidie hora 3. „Catechismum minorem
D. Petri Canisii“ traditum iri; deinde de omnibus classibus statuitur: „Singulis
diebus Veneris explicabitur Catechismus Catholicus D. Petri Canisii ε prouectioribus
quidem latine, aliis autem germanice. In quo etiam singulis diebus ad Mediam

circiter horam, modo huius, modo illius Classis discipuli exercebuntur“ (Pachtler
l. c. I 214).

