558 Mon. 944 sive ing. (1).

id genus alia, quue potissimum in examinandis approbandis 1·eijciendisue ad pro-
motionem aspirantibus, Paucissimi enim sunt aut fortasse nulli qui pro meritis in-
signiantur, Jam si quem reijeceris tibi succensebunt, permolesteque ferent, et forsan
tua sententia non obtinebit, quum alij externi examinatores plures numero existant,
et pauperes sint, qui proinde emolumentis ex promotione prouenientibus priuarj
difficillime patientur. Sunt praeterea ijdem quadam nimia pietate ac misericordia
praediti, quae iusticiam penitus obscurat et euertit, Hic praecipua difficultas consistit.
Accedit huc non esse ita raram sicut in alijs facultatibus promotionem, imo vero
singulis trimestribus Baccalaurei singulisque semestribus magistri creari solent adeo
vt plures hic magistri euadant quam fuerunt discipuli et auditores ¹. Nam anno
praecedenti viginti quatuor prima philosophiae laurea2 insigniti fuerunt, cum tamen
vt antea dixi, vix duo aut tres assidue sint auditores. Dicet ergo aliquis, si tam
incertus est Vtilitatis euentus, cum aliorum suffragia nostra excedant inconsultum
videtur rem huiusmodi discriminibus subiectam aggredj. Huic ego respondeo. Vnius
solum ex nostris praesentiam per dei gratiam plurimum apud illos valituram, etiamsi
nec approbet aut reprobet nec quicquam loquatur, Non enim audebunt viri alioqui
modesti et verecundj contra facultatis leges et rectam rationem aliquo e nostris
praesente aperte facere. Quod si reniti velit et eorum sententijs se opponere nescio
an eius authoritatem vilo modo contemnerent tum quia nostros plurimi faciunt, tum
etiam quia in publicis promotionum actibus nec —— —2 habere nec illam particulam
omnibus approbantibus proferre, nec in questionum ipso promotionis die venti-
landarum charta nomen illius excudere fas esset, Quod tamen praetermittere et
odiosum et indecorum esset. Et ne inexpertus loqui videar referam quid proxime
praecedenti promotione alterius ex nostris professoris praesentia³ acciderit, Alter
enim tunc forte aegrotabat& Jlli timentes se aliquid rigoris in eo experturos librum
constitutionum secum adferunt et antequam singulorum sententias circa examinatos
reprobandos aut approbandos Decanus peteret certa quaedam capita inde recitat,
Vnum ex fflij propter quod vt existimo allatus est liber, continebat, rationem
habendam esse spei futuri studij, Qua praesens defectus si quis fuerit debeat com-
pensarj, et hoc vno perfugio ad quosuis admittendos vti videntur, Jlle vero post·
quam alij nullum se renuere propter spem futurorum progressuum responderant
interrogatus benignius quam potuit dixit se non vidisse constitutiones nec huius
Accademiae consuet-udinem satis callere, nec facultatis esse, cui hoc munus proprium
esse videbatur, et praeterea nouellum esse, ipsos vero in ea palestra veteranos
diuque exercitatos. Adhec se nolle aut quemquam reijciendo laedere, aut ratione
non bene perpensa admittendo suam conscientiam grauare, ac proinde eos rogare,
ne suam sententiam re iam ab ipsis definita parum profuturam expectarent, totam-
que curam se in eos libenter reijcere (sic enim instructus erat a Reuerendo patre
nostro Prouinciali ⁵, cum quia incerti eramus sicut et modo an facultatis simus
futurj, tum ne initio duri videremur) illi contra vrgere vt quod sentiret libere pro-
ferret, ille adhuc se excusare et reniti quanto melius poterat, tandem vt consensum
extorquerent ni fallor decreuerunt indoctiores quosdam vocandos seorsimque monendos
ac reprehendendos, quod ita ignauiter studuissent, ac idcirco ni repulsam pati malint
se in manibus Decani promissuros per annum strenuam operam philosophicis studijs
impensuros. Quod confestim factum est, non sine magna candidatorum admiratione,
eatenus enim nihil simile visum est, Duos praeterea coram alijs competitoribus lau-
dandos qui caeteris doctrina excellebunt, Horum primus fuit Albertus Hunger, qui

a) Sequuntur ιϊ. aliqua obscurius scripta. b) illius arch.

 

¹ Pinedanns iam dixerat aliquanto supra: Ob magnam universitatis ingol-
stadiensis auctoritatem „ex alijs locis pro gradibus huc confluunt“.
‘-' Baccalaureatu. ³ Ipsius Pinedani, puto.

⁴ Vel P. Henricum Arboreum vel Fr. Ioannem Dominicum Facoiardum signi-
ficari put03 cf. infra p. 559².

⁵ Petro Canisio.

