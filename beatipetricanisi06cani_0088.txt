14 1481. Canisius S.F1·ancisc0 Borgiae.

hoc bono Ministro, cui alius substituj non potest a nobis, misere de-
stituitur. Fiat autem superiorum voluntas, Et de collegio quidem
Herbipolensi ad P. Visitatorem uaria scripsi, ut is coram de his cum
Prouintiali Rhenensi conferret: scribam etiam ad P. T. aliquando, sed
cum plns erit otij, et post acceptum P. Natalis responsum commodius,
ut arbitror.

Alias quae Principi Bauariae, D. Eiseingreinio et P. Paulo in-
scribuntur1‚ cum hinc discessero, mecum in Bauariam ferani. Discedam
uero propediem Christo duce, nisi quod Archidux2 meum hactenus
discessum impedit, cum alia et alia inijcit deliberanda et iudicanda
nobis, ut de collegij huius et scholae translatione, de domo nouitiorum,
de habitatione noua sororum etceteriS. Quibus de rebus cum aliquid
certius erit ab illo responsum, P. T. certiorem in tempore faciemus,
nec illius sententiam anteuertemuS.

Heri3 uota renouarunt fratres me sacrificante, et confessiones
omnium excepi, cumque praecipuis de collegij huius tranquillitate
saepius diebus his 14 deliberaui. Ac primum illud fateri cogor, maiores
turbas in alio huius prouintiae collegio, pluresque difficultates non
reperiri 4. De his Rector5 saepe scripsit ad P. T. ut eas repetere ne-
cesse non sit 6. Grauis est ac permolesta Rectori haec functio, qui
sane in hac aetate (statim enim erit sexagenarius) maiorem quietem
multis modis merebatur. Ego re tota saepe perpensa, commodius
praesidium firmiusque remedium his praesentis collegij morbis et
tempestatibus dari non possea duco, quam ut Rectorem alium hic
instituamus, et P. Lanoium illi superintendentem? adiungamus Vt
enim Rector P. Lanoius idem maneat, multa prohibere uidentur, quo-
rum alias feci mentionem. Abhorret eius animus, ad quietem adspirat
senex; coercere non potest acriores naturae impetus, toties oblata
sibi occasione rixandi et agendi seuerius, in hac tanta fratrum in-
curia, negligentia, morositate. Pauci ferre possunt hoc illius imperium,
plurimi de illius rigore, cholera, tenacitate et rusticitate conqueruntur,
alioque propterea transferri vellent. Non ferunt facile, quod in uictu
et uestitu, ut dicunt, ita mortificari debeant. Durior etiam aegrotis
uidetur, et in horto colendo plus aequo exercet sese, Nullus illi facile
satisfacit, nulli fidere dicitur, et dum aliorum etiarn infirmorum mi-
nisterijs per se fungi vult, perturbat magis quam iuuat oeconomiam 8.
Credo memoriam bono et sancto seni non fidelem esse, uiresque tum

a) Sequitur sentio, (ι Γ. ablitt.

 

¹ Alberto V. duci, Mai-tino Eisengrein universitatis ingolstadiensis professori,

P. Paulo Hoffaeo collegii monacensis contionatori. ² Ferdinandus II.
³ Die Assumptioni Beatae Mariae Virginis sacro,
⁴ De his vide etiam infra, mon. oen. (3)—(5). ⁵ P. Nicolaus Lanoius.

⁶ Cf. Can. V 773 775-779.
⁷ De hoc officio v. Can. lIl 260ι et maxime Epp. Nadal IV 425—433.
⁸ De his querelis vide etiam infra, mon. oen. (3) (8).

