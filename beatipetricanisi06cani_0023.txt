ΙΙ. Prooemium voluminis sexti. xvn

ab a..1566 Ferdinandus ΙΙ. Tirolis princeps imperii civilis, quod episcopi tridentini
habebant, maximam partem occupare studebat (225); simul Albertus V. Bavariae
dux cum in alios religiosos tum in Societatis homines multum sibi sumendo pote-
statis <24s5 258), sodalium moderatoribus religiosis difficultates parabat (93 312
329 568); et magistratus civiles saepe, ecclesiastica immunitate neglecta, sacerdotes
evocabant, de iis iudicabant, eos in vincula coniciebant3 id enim et ex „patronatu“ sibi
licere et consuetudine permitti dicebant (195); in universitate autem ingolstadiensi
professores iuris professionem fidei per Pium IV. praescriptam a promovendis exi-
gere nolebant, timentes, ne, Lutheranis professionem detrectantibus, ipsi pecuniae
ex promotione sibi provenientis iacturam facerent (46).

Molestiis atque iniuriis varii generis catholicos afficiebant p r o testantes; qua-
rum pauca ponam exempla. ln Stiria, Carinthia, Carniola permulti ex nobilitate in-
vito Carolo archiduce Lutheranismum propagabant et e1usdem palam exercendi liber-
tatem ab eo extorquere conabantur (367). Ulmenses, pacem religionis augustanam
et imperatoris mandata spernentes, religioni catholicae ex urbe exturbandae operam
navabant (340 379). Vindobonae ludimagister quidam „pueros symphoniacos“
ecclesiae cathedralis Sancti Stephani ad catechismum Lutheri ediscendum verberibus
cogebat (6832). Augustae Vindelicorum ministri protestantes ex templorum suggestibus
tantopere in catholicos saeviebant, ut eos per reipublicae senatum ad modestiam
servandam admoneri necesse esset (⁵222 523). In Tiroli Elisabetha a Spaur matrona
nobilis 'rhomae a Spaur propinquo suo et episcopi brixinensis coadiutori, qui eam
ad errores lutheranos abiciendus hortatus erat, libello respondit mendaciis, calumniis,
blasphemiis pleno (348). Multo etiam vehementius multorum animi commoti sunt
facto Eduardi Thornaei iuvenis angli: hic, cum Calvinianus esset (id quod postea
intellectum est), ventris fovendi gratia Societatem Iesu petiit et in ea, insigni sane
simulatione, per duos circiter annos fidei catholicae et pietatis rarae speciem prae
se tulit; qui cum tandem, simulatione deposita, Dilinga Lauingam ad Lutheranos
confugisset, hi non solum sollemne instituerunt spectaculum, quo Thornaeus coram
principe Palatino magnaque hominum multitudine religionem catholicam abiurabat
et tetra in eam convicia effundebat (58s61); sed etiam ea de re libellum „Gratiarum
actionis“ et latine et germanice edendum curarunt, quo primatus pontificis, sacri-
ficium missae, alia foedissime oppugnabantur (718). Alii quoque eius generis libri
disseminabantur. Ita Ioannes Wigandus theologiae lutheranae in universitate ienensi
professor et Lutheranorum ienensium superintendens, in „Refutatione¹‘ catechismi
canisiani iterum a se edita Beatae Mariae Virginis invocatione abominandam per-
petrari idololatriam docebat et monasteria omnia affirmabat esse lupanaria, in quibus
ex pontificis vel dispensatione vel mandatu stupra fierent (696); et Iacobus Andreae
praepositus tubinganus in „Gratulatione“ Germanos certiores faciebat, contionatores
catholicos Bavariae, velut Nasum, Lautherium, Eisengreinium‚ Iesuitas etc„ cum
Christum per passionem suam pro hominum peccatis satisfecisse dicerent, nihil
nisi praestigias agere, per quas Lutheranis odium conflare vellent; neque enim in
catechismo Canisii, ubi de peccatorum expiatione quaereretur, Christi passionem com-
memorari (673); loannes autem Marbach theologiae lutheranae professor argentora-
tensis in libro de miraculis composito asseverabat: Quidquid Ottingae Veteris (cele-
berrimo illo Bavariae loco) sub specie officiorum divinorum ageretur, cultum esse
daemonis, et catholicos ea tenere ac defendere, quae ipsimet plane scirent falsissima
et prorsus nefanda esse (652s3). Cum denique catholici aliqui „Anatomia Lutheri“
in lucem emissa variarum illarum sectarum magistros expressissent corpus Lutheri
dissecantes et inter se distribuentes (35s6), multo magis probrosa imago ex prote·
stantium quorundam officina prodiit: Pontifex speciem suis indutus Iesuitas parturit,
furiis obstetricum munere fungentibus (376).

Cum igitur cum catholicis male ageretur, etiam peius protestantes se
habebant. Altenburgi in „religionis colloquio“ Flaciani et Melanchthoniani per
14 hebdomadas de iustificatione inter se disputabant rabie magna, fructu nullo (342⁵).
„Litibus et rixis delectantur“ ministri illi, inquit Canisius; „sic paulatim e malis

b*

