Ingolstadio 7. Septembris 1567. 39

De Collegio Braunsbergensi rogo et moneO, ut tua dignitas illud
sibi commendatum esse sinat, eiusque primordia paulatim ad meliorem
progressum duce Christo, prouehat3 nec grauiter interim ferat ⁸, primis
annis optatum deesse successum, hoc praesertim loco et tempore tur-
bulento. Scio a nostris maioribus isthuc fuisse perscriptum, ut
M. Petrus Phaeb alio mitteretur, ubi rectius ille et loqui, et intelligi
posset 1, rebusque nostrae societatis suam operam daret. Hoc insti-
tutum graues profecto causas habet, ut sperem amplitudinem tuam
aegre laturam non esse, quod Praepositi nostri pro ratione Societatis
huius rite administrandae, proque disciplina eius legitime conseruanda,
suum ius in nostros exerceant, illosque libere uocent, mittant ac re-
mittant, sicut ipsi ad maiorem Dei gloriam et commune Societatis
nostrae bonum conducere arbitrantur. Qua in re sapientissimum Prae-
sulem admonere mihi necesse non est, quem rogo tantum enixe, ut
maiores nostri sentiant, hoc sibi in gubernandis nostris apud Celsi-
tudinem tuam licere, quod alibi passim licet citra exceptionem, quod-
que aliquando non tam eorum uoluntas, quam praesens necessitas aut
maioris utilitatis ratio uel inuitos facere cogit 2. Scripsi ad Dominum
Cromerum, simulque misi depictam Lutheri Anatomiam, quae Celsitu-
dini tuae quoque commonstraretur‚ si fortasse hoc spectaculo non
perperam inuento, oblectabitur-3. Deum Jmmortalem rogo, ut ampli-
tudinis tuae conatus in sui nominis gloriam et ad Communem Ecclesiae
utilitatem prosperare dignetur. Expectant⁰ et optant plaerique, ut
Reuerendissimus Dominus Warmiensis non solum in Episcopatu, sed
etiam in Cardinalatu rem Catholicam scribendo illustret ac augeat.
Jdem et ego cuperem sane uehementer propter communem Ecclesiae
et lectorum utilitatem. Jngolstadij pridie Natiuitatis Beatissimae Vir-
ginis Matris. 1567 d.

Seruus in Christo P. Canisius

† Reuerendissimo in Christo Patri et Jllustrissimo Domino Domino
Stanislao Hosio Oardinali et Episcopo [Warmiensi] Patrono amplissimo.

Inscriptioni manu eiusdem temporis (Stanislai Rescii manus esse omnino

videtur) adnotatum est: „Redditae 2 Febrva. 1567. Responsvm 18 Febrva. Heils-
bergae.“ Ubi annum 1568, non 1567, significari patet.

a) Sequitur his, oblite. b) Cypr. hauc] recte: Phal. c) It« in arch. correctum es! ea* Ex-
pectent. d) Quae sequuntur, α Cypr. omissa sunt.

 

 

¹ P. Petrus Fahe (Phae), ex dioecesi treverensi ortus, contionator destinatus
erat cathedrali ecclesiae herbipolensi (Can. V 474 697. Epp. Nadal Ill 449 473).
Eum in Varmia‚ cum contionaretur, non ab omnibus (initio saltem) intellectum esse
ex ipsius Hosii testimonio constat (Can. V 138).

2 Hosius litteris Heilsberga 1. Maii 1567 Romam missis graviter cum P. Ioanne
de Polanco Societatis secretario questus erat, quod braunsbergense suum collegium
in gratiam collegii herbipolensis spoliaretur (Epp. Nadal III 792—793. Eichhorn,
Hosius II 297).

³ De hac „Anatomia“ v. supra p. 36.

