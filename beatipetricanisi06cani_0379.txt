Augusta Vind. 16. Aprilis 1569. 305

pecuniam in viaticum: qui cum postea digressus esset ad suos, miserit
literas Romam, totamque causam suam exposuerit superiori, cuius
consilium et iudicium uidebatur expectaturus: nunc demum hoc ex
Vrbe scribi, vt si recuset Viennam petere, Lauretum uel Romam adeat:
nam in mea potestate non esse situm, sicut et illi antea dixi, vt vota
illi remittantur. Decanus hac responsione contentus, promisit se apud
illum admonitionem intel-positurum, nihilque concessurum, ne alioquin
Reuerendissimum Ordinarium¹ aduersum se prouocet. Doleo interim
quod idem Decanus affirmauit, venisse iam antea P. Martinuni2 et
P. Schorichium ad se, qui ambo sint et ipsi conquesti de suo superiore 3,
et hoc modo Germanos gubernandi, quasi cum his agatur seuerius,
et plusculum Germanis indulgeri oporteat. Sed diligentibus Deum
ad bonum omnia4. Certe magni refert, vt libertas ista Germanica,
quae multis placet, nostris neque in principio, neque in medio suae
vocationis permittatur ne plures alioquin habeamus Schorichios, Chun-
rados 5, et Thomae dicto similes. Neque tamen ignoro, in Germanis
quaedam esse dissimulanda, ut quando P. Schorichius leues etiam
suspiciones exaggerat, et scribendo stomachatur, et opponit sese Rec-
tori atque superiori ⁶. Jn his uincit saepe sancta patientia, est et
monitio nonnunquam necessaria, praecipue vero Dei gratia illuminante
et nos dirigente indigemus.

Quod ad petitionem Archiducis et sororum eius attinet, res tota
committatur quaeso P. Paulo Hoffaeo, qui iam decreuit Oeniponti
tantisper haerere, donec absoluatur aliquid de Hallensi collegio a
Reginis instituendo, sicut Archidux postulat.

Dignus uidetur M. Richardus7 Hybernus Dilingae professor philo-
sophiae, qui sacerdotum numerum augeat. Nam et Romae Theologiam
audiuit, et a philosophia fortasse ad sacra transibit studia breui.
Valde nos premit sacerdotum Germanorum raritas, praesertim Mo-
nachij et Oeniponti. Possemus quidem ad sacerdotium quosdam ad-
mittere, sicut est Romae concessum, sed scholarum ratio non patitur,
vt a studijs abstrahantur, et ad discendam aliquam theologiae partem,
traducantur, priusquam ex professis fiant, et sacerdotes ordinentur.

Commendo me plurimum sacrificijs et precibus P. T. ac Patrum
isthic omnium, Dominus nobiscum. Augustae 16 Aprilis .1569.

Seruus in Christo P. Canisius³.

a} Quae sequnntur, ιή schedula scripta siml.

 

 

¹ Cardinalem Ottonem Truchsess. ‘2 Stevordianum.
⁸ Petrum Canisium provincialem potissimum significari opinor.
4 Rom 8, 28. ⁵ Swagerios.

⁶ ΡΡ. Dominico Mengino rectori monacensi et Petro Canisio praeposito pro—
vinciali.

⁷ Flaminius sive Flemingus3 de quo V. Can. V 4821 523, et Hoqan, lbernia
Ignatiana I 26—27.

B r au n s b e r g e r , Cauisii Epistulae et Acta. VI. 20

