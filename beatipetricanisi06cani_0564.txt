490 1759. Can. P. Hieronymo Natali. Oeniponte 8. Novembris 1571.

absoluam reliqua eiusdem operis, in quo subinde dormitare uideor ob
impedimenta contionum et aliarum occupationum. Catholici maiorem
in modum recreantur, cum audiunt felicem successum belli naualis, in
quo mirabiliter nostris adfuerit Deus, cui summas debemus gratias ob
loetam et insperatam hanc uictoriam 1. Transijt hac nuper Antonius
Fuggerus, breui petiturus Louanium, ut audio2. P. Toledum audio
sub prelo habere casus conscientiae 3. benedictus Deus, qui per Τ. R.
nostrorum scripta in lucem extrudit, et paulatim, ut spero, ad scrip-
tores constituendos uiam³ parat 4. Scire cupio, an ualeat publicatio
Jubilaei uel indulgentiae plenariae, cum Ordinarij tarde promulgant
mandatum Pont. MaX. et aliquando dimidium annum expectant, quod
cum ipsa mente Pont. omnino pugnare uidetur 5. Deinde quod ad
hortulos attinet, noua lex Pont. nos dubios reddit, an de omnium
manibus excutiendi sint ueteres in hoc genere libelli latini, sicut
Romanus hortulus postulare uidetur 6. Nam quod ad Germanicos hor-
tulos attinet, scribit D. Cardinalis‚ permittere Pontificem Germanis,
ut in lingua uernacula suos Catholicos libellos retinere possint, quorum
alioquin usus Jtalis uidetur ademptus. Jndicet nobis quaeso R. T.
quid nobis et fratribus hac in re faciundum sit. Nunc ego nihil habeo
quod scribam aliud, nisi quod percupiam me R. T. sacrificijs et pre-
cibus Domino commendari, et ex me praeterea R.. P. officiose salutari.

al C. hoc r. posuit pro accedit, quor] scripserat.

pontifice ua molto ritenuto nel Concedere Jndulgentie“ (ex apogr. eiusd. temp:
„Epistt 71, 1565—1567“ f. 322¹¹); similia a. 1569 ad Venetos Paulus Tiepolo ipsorum
orator romanus rettulit (Euy. Albezri, L‘ Italia nel secolo decimosesto IV, Firenze
1858, 173).

¹ Victoriam de Turcis reportatam; v. supra p. 487.

² Antonius (II.) Georgii (II.) Fuggeri filius Romae in collegio germanico con-
victor fuerat3 v. supra p. 281 359.

³ Hoc Francisci Toleti († 1596) opus primum editum est Lugduni a. 1599
(„Summae‚ De instructione Sacerdotum libri septem: De peccatis liber vnus“ etc.):
deinde saepissime denuo editum, variis quoque rationibus amplificatum est (v. g.
„Summa casuum conscientiae“ etc„ Coloniae 1599). Vide Sommereoyel, Bibl. VIII
70—77: IX 876; cf. etiam Hurter l. c. ΙΙΙ3 254-255,

⁴ Cf. supra p. 417 425 460.

⁵ Oeniponte in archivo praefecturae caesareae („Pestarchiv XVIII. 29²) exstat
exemplum typis descriptum Bullae Romae apud S. Petrum 8. Septembris 1571
a S. Pio V. datae (quae in Bullario Taurinensi deest), qua indulgentia jubilaei offertur
fidelibus omnibus, qui ter ieiunent, stipem pauperibus largiantur, sacramenta con-
fessionis et communionis suscipiant, Deum, ut bello adversus 'Furcas faustum con-
cedat exitum, diligenter orent: Romae per vias urbis 13„ 15„ 16. Septembris
sollemnes supplicationes habitum iri, quibus pontifex interfuturus sit; similes autem
supplicationes ab omnibus episcopis habendas esse. Bullae partem posuit Ludere-hius
l. c. in a. 1571, n. 88.

⁶ Vide supra p. 485. Novae Officii Beatae Mariae Virginis editioni romanae
praeposita esse videtur aut ipsa illa constitutio, aut eius summa quaedam; perinde
atque „Officio Beatae Mariae Virginis“ Antverpiae 1622 excuso eiusdem constitu·
tionis „Summarium“ satis copiosum praepositum est (f. *52—*6b).

