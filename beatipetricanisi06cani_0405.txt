Dilinga 18. Iunii 1569. 331

Nunc excusus est liber nouus Osorij contra Haddonem Anglum,
excuditur autem nunc D. Torrensis opus, quod Belgae remiserunt,
contra sectarios. Ita Dilingense prelum Catholicis non sine fructu
sudat 1. Speramus Coloniae quoque libros Vtiles edi pro Religione,
et pacata uobis esse omnia Dei benignitate.

Reuerenter saluto P. Prouintialem, eique gratias ago de scripto
ad me responso 2, sicut et P. Hermanno 3, qui literis munusculum ad-
iecit pro sua ueteri in me beneuolentia. Lubens uidero Catechismum
in rithmos redactum, quem audio pueris ad cantandum proponi 4.
Vtinam Coloniensis Ecclesia sic synodum Tridentinam, sicut Treuirensis,
amplectatur, habeatque confirmatum antistitem 5.

Versor nunc in opere conscribendo, quod iniunxit Pont. Max.
eoque Dilingae maneo propter studiorum commoditatem. commendo
autem hunc meum laborem sacrificijs et precibus R. Τ. et omnium
fratrum in Christo domino nostro. Dilingae 18 Junij 1569. Salutat

uos Rectore plummum' Seruus in Christo P. Canisius.

† Reuerendo in Christo Patri Leonardo Kessel Praeposito eorum
qui sunt Societatis IESV. Coloniae in Collegio trium Coronarum.

Haec epistula memorabilis est propter res bibliographicas, quae in ea tractantur.

1. Quod ad „Willenum“ attinet, dubium non est, quin Canisius significet Luthe-
ranum illum (Flacium Illyricum 2³), qui cum „Vlrici Veleni“ („Welleni“, ,‚Willeni“)
„Minhoniensis“ („Monhoniensis“, „Minoriensis“) ficto nomine (Jucher l. c. IV 1503)
libellum, nec loco nec anno ascriptis, a. 1520 edidit sic fere inscriptum: „In hoc
libello probatur, Ap. Petrum Romam non venisse nec illic passum, proinde satis
frivole et temere Rom. Pont. se Petri successorem jactat et nominat“ (Reusclz, Der
Index II 234). Germanicae libelli editiones factae sunt minimum quattu0r; ex quibus
una (,‚Jn disem buchlin wirt mit mancherlay tapffern vrsachen klarlich bewert‚ das
. . . Petrus gen Rom nicht kofiien“ etc.‚ s. l. et a.) Augustae a. 1521 in lucem prodiit

(Em. Weller, Repertorium typographicum. Die deutsche Literatur im ersten Viertel
des sechzehnten Jahrhunderts, Nordlingen 1864, 224-225, n. 1959 1960). Italica

¹ Vide quae de libris Dilingae excusis dicentur sub ipsas has litteras, nn. 2 3 4.

2 De P. Antonii Vinck provinciae rhenanae praepositi „responso“ v. supra p.306.

³ P. Hermannum Thyraeum rectorem collegii treverensis significari existimo.

4 Dubitari non potest, quin Canisii catechismus significetur, isque aut medius
aut minimus (germanicus, nisi fallor).

⁵ De Salentino archiepiscopo coloniensi electo v. supra p. 81. Iacobus (III.)
ab Eltz, archiepiscopus treverensis electus 7. Aprilis 1567, post fidei professionem
tridentinam emissam a Pio V. confirmatus pallioque ornatus, 19. Aprilis 1569 con-
secratus est. Concilium Tridentinum eius mandatu Treveris „in refectorio dominorum
Canonicorum, ut vocant“ 19. Ianuarii 1569 promulgatum et, canonicis metropolitanae
ecclesiae recusantibus, „a Praelatis in urbe acceptatum“ esse narratur in „Gestis
Trevi1·orum“ (edd. I. H. Wyttenbach et M. Fr. I. Midler III, Augustae Trevirorum
1839, 45). Ipse autem Iacobus 21. Aprilis 1569 Treveris in magno abbatum et
sacerdotum conventu aliqua concilii capita promulgavit, et eiusdem concilii exempla
ipsius sumptibus excusa in omnes, qui aderant, distribuit (christoph. Browerus et
Iac. Masem'us, Antiquitatum et Annalium Trevirensium libri XXV, t. 2, Leodii
1670, 405). ⁶ P. Theodoricus Canisius.

