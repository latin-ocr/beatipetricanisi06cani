406 1713. Fridericus a Wirsberg Canisio.

nec Generalis nos dignatus est responso ullo¹ et prouincialis Oeni-
pontanus etiam per Cancellarium nostrum2 identidem scriptis alteris
literis de rescribendo admonitus, securus omnium rerum hucusque
mussitauit: quod nescio cuius contemptus et uilipendii speciem habet,
nostrumque animum non leuiter pupugit. Ita enim de uobis meriti
sumus, ut non solum rescribendi obsequium non desiderare, quin imo
omnia summi studii et amoris officia peculiari quodam iure nostro de
uobis polliceri nobis debebamus, Nolumus colligere omnia, quae tu
acutissime perspicis. An tenes adhuc memoria, quid inter nos, ante-
quam Collegii huius fundamenta iacerentur, praesente prouinciali
D. Anth.Vincken, quid de P. Petro Fagio pactum conuentumque sit?3
quibus tum amplis promissis, quaque expectatione rei ex sententia
conficiendae animum nostrum impleuisti‘? Fore nimirum, ut a lectis-
simis concionatoribus ex tuae Societatis hominibus semper essemus
parati, vestrorumque amborum iudicio destinabatur iam nominatus
P. Fagius, qui concionatoris partes susciperet. Verum ille. elusa spe
nostra, non Vuirzburgum, secundum pacta conuenta, sed in ultimam
Sarmatiam, et inde nuperrime Romam uestro imperio abire iussus est 4.
In quo, quantum a fidei datae formula promissorumque constantia
discessum sit, me tacente intelligis. Rursus tua commendatione ad-
ductus est huc a prouinciali P. Anthonio Vink Pater Martinus eo
potissimum consilio, ut juxta D. Christianum5 communicato docendi
labore, uincam Diui Chiliani6 plantaret. Incredibile autem dictu, quo
animorum ardore et applausu ipsius P. Martini conciones ab omnium
ordinum hominibus exceptae sint, ut si ex Societatis tuae hominibus
fructum adhuc aliquem cepissem, is sane pulcherrimus uberrimusque
ex P. Martini ingenio, pietate et eloquentia ad vniuersam hanc Ec-

¹ Borgiae epistula 25. Martii 1570 data episcopo nondum erat allata; v. supra
p. 389. ² Balthasarem ab Hellu.

³ Oanisius ct Vinck a 25. ad 30. Iunii 1567 Herbipoli cum Friderico de collegii
institutione egerant (Can. V 505—508 709—711).

⁴² Et Borgias, et Natalis Societatis visitator, et ipse Canisius annis 1566 et
1567 serio conati erant efficere, ut P. Petrus Fahe (Vahe, Phae), exeunte a. 1564
ex collegio coloniensi in Varmiam ad continuandum missus (Can. IV 796), inde
Herbipolim veniret (Can. V 367 387 396 401 429 474 etc.). Cum vero Fahe non
solum Braunsbergae, sed etiam Elbingae, ubi religio in summo discrimine erat,
optimam cardinali Hosio operam plaesta1·et,ille a. 1567 et 1568 valde instabat, ne
inde avocalmetul (Duhr,Jes.1 434). Hic autem in morbum gravem incidit (Epp.
Nadal III 812); venenum ab adversariis ei ministratum esse ferebant;„1emittente
paululum dolore visce1·um“, inquit Rerffenbery (l. c. 37), „Romam petii& . Unde
rediit in Germaniam; Hoffaeus enim Oeniponte 16. Aprilis 1570 Borgiae *scripsit:
„P. Petrus Phae Spiram iam abijt, ita volente P. Vinckio“ (autogr.; G. Ep. XI
f. 218¹& 15. Ianuarii 1572 Moguntiae mortuus est (Hansen l. c. 6134).

⁵ P. Christianum Rivium Halverium (ex Halver Westphaliae oppido ortumP)
S. J. (Hansen l. c. 552. Dnhr, Jes. Ι 450⁶ 475. Sommervoyel, Bibl. IV 57 et 11:
VI 1805; IX 455).

⁶ Episcopi et martyris († a. 6891)), apostoli Franconiae orientalis et patroni
episcopatus herbipolensis.

