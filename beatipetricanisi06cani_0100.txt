26 1487. Canisius S. Francisco Borgiae.

tandiu et tam anxie urserit, sed cum multa et grauia concurrerent,
satius fore duximus, illius profectioni aliquid indulgere, quam reni-
tendo grauioris tentationis periculum expectare. Jnterea uero D. Paulus
Vicerectorem aget, qui non dum Catechismi Romani uersionem ab-
soluit3 cui tamen operi, cum ego Monachium rediero, manum supremam,
ut spero, ambo imponemus, sicut Pontifex Maximus fieri decreuitl.

Praeterea Monachij me commonuit Cancellarius Ducis de noua
dissensione, quae nostris Jngolstadij cum alijs in facultate Artium
Professoribus intercessit. Nam³ pars una aduersus alteram publice
coram Gymnasij huius professoribus ac Rectore 2, ac deinde missis etiam
ad Principem literisb, coram eius Consiliarijs coepit contendere, ita ut
inc nostris etiam maior modestia desideretur. Nostri suam tuentur
causam, ut professoribus alijs eiusdem facultatis non inferiores uide-
antur sed aequentur penitus ἀ, et caeteros incusant quodammodo, quod
non bona fide tractent pecunias, neque sincere cum Candidatis agant ete. 3
Respondi ego, me libenter de tota causa cogniturum Jngolstadij, cum
hactenus, (quod miror) me non admonito, in hac lite processerint lon-
gius quam conueniebat, meque inuenturum dixi rationem aliquam litis
componendae, quo ad eius fieri posset, ac postea in reditu me respon-
surum Cancellario de toto negotio eiusque successu. Scribam ad P. Tuam
de omnibus, quae sese mihi obtulerint in illa causa, quae uidetur utrin-
que non probandis affectibus partium implicari. Vellem sane nostros
in huiusmodi rebus, quas sine superiorum uoluntate instituunt, et cau-
tiores et moderatiores esse.

Fuit hoc loco apud me Rector Dilingensis4, et grauem horren-
dumque casum exposuit de pertinaci errore et haeresi Edouardi Angli,
quem antea semper modestum prae caeteris et obedientem sumus ex-
perti 5. De quo casu diligenter isthuc Rector ipse perscribet ⁶. Do-
lemus hoc tantum scandalum inter fratres incidisse, et spiritum in-
fidelitatis in hac Prouincia tantum apud nostros ualuisse, ut fratrem

a) Sequitur alij, oblitt. b) Sequitur quor vel simile v., oblitt. c) Hoc v. supra versum
scriptum est. d) In arch. corr. ex poenitus.

 

¹ Canisius sub autumnum a. 1566 a Borgia constitutus erat censor versionis
germanicae Catechismi Romani, quam P. Hoffaeus iussu Pii V. faciebat (Can. V 307).

2 Raphaele Ninguarda professore iuris (I. N. Mederer, Annales Ingolstadiensis
Academiae I, Ingolstadii 1782, 300 303 305).

³ De hac controversia v. infra, mon. ing. (1).

4 P. Theodoricus Canisius.

⁵ In '²'²·Cataloyo collegii dilingani Dilingae 31. Decembris 1566 conscripto re-
fertur: „Edouardus Thorn, Anglus, ex comitatu Northamptoniae“, annos natus est
24; Societatem ingressus a. 1565, vota scholasticorum fecit Monachii 6. Iunii 1566.
„Hactenus in Nouiciatu uixit, nunc Rhetoricae studet⁸⁴ (GSC 66 f. 404³). „Vota
scholasticorum“ illa fuisse vota „devotionis‘‚ quae novicii saepe nuncupant, non
vota religiosa scholasticorum „approbatorum“ patet vel ex eo, quod Thorn nondum
duos annos in Societate fuerat (v. Can. V 511). Minus accurate aliqua de eo pro-
tulit Gaas. Boero S. J.‚ Vita del Beato Pietro Canisio, Roma 1864, 315.

⁶ Vide quae ex hac relatione sub ipsas has litteras proponentur.

