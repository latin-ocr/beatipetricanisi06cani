ΙΙ. Prooemium voluminis sexti. xxm

rarum studiosis octavo quoque die peccatorum confessionem faciebant (602) ; Dilingae
confessarii tantum non opprimebantur iuvenum studiosorum peccata sponte confi-
tentium multitudine; unde fiebat, ut morum licentia, quae in aliis universitatibus
cernebatur, Dilinga abesset (541). Ibidem iubilaei tempore confessionem peccatorum
totius vitae instituere non omittebant nisi paucissimi (541); Oeniponte autem ipse
Ferdinandus archidux, ut iubilaei indulgentiam consequeretur, supplicationibus
interfuit (612), communionem palam sumpsit, ieiunavit, stipem distribuit3 quod
exemplum tota fere eius regionis nobilitas imitata est (457). Iam etiam initium
factum est importandi in Germaniam pictas imagines veteris illius simulacri Beatae
Mariae Virginis Romae in basilica Sanctae Mariae Maioris collocati (Madonna di
San Luca), cuius primum exprimendi facultatem S. Franciscus Borgias a S. Pio V.
impetraverat (261 318). Circa idem tempus Itali experti sunt, imagunculas Sancti
Ignatii coelitus opiferas esse, ideoque Germanis quoque eas miserunt (354); et
litaniae lauretanae, cum medio saeculo XVI. in Germania fere nondum notae fuissent,
a. 1570 in sacra aede ottingana iam musico cum concentu decantabantur (643).
Eodem anno Canisius serta peccatoria — „Rosenkrentz“ ea ipse vocat — Novio-
magum ad cognatos misit, monens, ut ea inter se distribuerent et ad liberos
caeterosque heredes suo tempore transmittenda curarent (421); et Socii monacenses
in „Litteris annuis“ narrarunt: Libro confraternitatis sacri Rosarii sexcentorum
hominum nomina curavimus inscribenda3 ita hano rem „dissuetudine fere inter-
mortuam paulatim resuscitamus“ (602).

Hic catholicae religionis profectus tanto pluris aestimandus est, quanto maiores
ecclesiae praepositis, patronis, ministris superandae erant difficultates. Quarum
aliquas recensebo.

Anno 1568 Sociorum Germaniae superioris congregatio provincialis S. Francisco
Borgiae praeposito generali scripsit: „Non parva nobis est difficultas exigendi
et observandi ea, quae circa libros prohibitos Index eiusque regulae in Concilio
Tridentino confectae praescribunt. Audivimus Summum Pontificem Pium IV. sub
quo primo hic est Index promulgatus, expresse dixisse nolle se illum in Germania
publicari. Neque Episcopi putant eundem in Germania posse observari⁴⁴ (570).
Austriae autem praepositus provincialis generalem certiorem fecit, Socios ea in re
amplissimis facultatibus indigere; „non sumus neque in Italia neque in Hispania;
Germania vero hac in re Indiis par est facienda“ (274). Iisdem de difficultatibus
a. 1569 P. Alphonsus Pisanus hispanus, qui in universitate dilingana theologiam
docebat, Canisii praepositi provincialis iussu commentarium sive responsum scripsit.
„Intelleximus“‚ inquit Pisanus, „Galliam per Cardinalem Lotharingum impetrasse
magnam moderationem Indicis a summo pontifice3 ita etiam“ per cardinalem Truch-
sessium „ut Germaniae protectorem, qui novit quam difficile et impossibile sit talia
servari in Germania, posset impetrari, ut soli illi excommunicarentur, qui legerent
libros ex professo contra religionem tractantes, et qui ex professo legerent, non ad
impugnandum, neque casu etc. sed qui notas haereses gaudent lege1·e“; interim
vero servanda esse censet Pisanus, quae commode effici possint: ita in episcopatu
augustano biblia germanica, quae quidem catholica sint, permitti posse eo, quod
cardinalis Augustanus illa, quae de iisdem 1n Indice praecepta sint, servari non posse
pronuntiaverit; „confessarii in universum non sint scrupulosi in 1100 gener3e . . . si
poenitens profert librum, qui non videtur nociturus, relinquat, praesertim ubi non
putat obediturum... . Cum Clerus Germaniae haec non observet, non tenentur
nostris credere populares coinmuniter; cum sciolis et sacerdotibus durius agendum
est“; . . . fideles „suaviter ad obedientiam sedis apostolicae ducantur“ (271s4). Haec
adhuc ignota erant et memoratu digna esse videntur etiam propterea, quod Ρ. Paulus
Hoffaeus, qui paulo post provinciae Germaniae superioris loco Canisii a S. Francisco
Borgia praepositus est, se Pisani sententiam approbare Borgiae significavit (286).
Neque vero plane constat, quid apud 'Pi-uchsessium et Pium V. Borgias effecerim
quem admodum religiose eam causam tractasse vel ex eo conici potest, quod brevi post
litteris in Galliam missis sodales monuit: Si quis librorum haereticorum prohibitionem

