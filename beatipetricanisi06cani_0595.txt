Mon. 918 sive aug. (a8). A 23. ad 27. Aprilis 1571. 521

918 sive aug. (a 8). A 23. ad 27. Aprilis 1571.

Ex congregationis actis authenticis, Romam ad Franciscum Borgiam prae-
positum generalem missis, quae exstant in Cod. „Acta Congregat: Provincialium
1567. 68“ f. 1752—176 ¹³³⁵ b. Actorum apographum, quod a. 1587 pro provincia Ger-
maniae superioris scriptum est, exstat in Ood. „B. lO“ p. 13—15. Quo apographo
usus esse videtur Ayricola l. c. I, Dec. 4, n. 9.

Cam'sius Auyustae conyreqationi provinciali Sociorum Germaniae superioris
interest. Eliyitzcr ad „postulatd‘ secernenda.

Congregatio provincialis, quae a Sociis Germaniae superioris ex
praescripto constitutionum Societatis a. 1571 habenda erat (V. supra
p. 164), incohata est Augustae 23. Aprilis 1571. Convenerant P. Paulus
Hoffaeus praepositus provincialis, „P. D. Petrus Canisius“‚ ΡΡ. Nicolaus
Lanoius, Alphonsus Pisanus, Theodoricus Canisius rector dilinganus‚
Hieronymus Torrensis‚ „Gregorius Rossephius Superior Augustanus“‚
Caspar „Heuuodus“, Theodorus Peltanus, Henricus Arboreus „Vice-
rector“ ingolstadiensis, Gerardus Pastelius rector oenipontanus, Ioannes
Rabenstein rector balensis, Dominicus Menginus rector monacensis.
Secretarius congregationis electus est P. Rabenstein, eique socius ad-
ditus est P. Pastelius. Deinde decretum est, ut d. 25. Aprilis mane
eligeretur, qui provinciae procurator Romam ad praepositum gene-
ralem esset profecturus, Itaque eo die electus est primum „ad plura
medietate suffragia“ P. Lanoius, deinde „substitutus“ eius P. Haivodus.
Eodem d. 25. Aprilis „duo ex primarijs Patribus deputati sunt, uide-
]icet R. P. D. Petrus Canisius, P. D. Alfonsus Pisanus qui una cum
R. P. Prouinciali ex ijs rebus quas singuli adferrent, eas tantum se-
ligerent quae dignae essent ut Congregationi dijudicandae proponerentur.
Placuit Congregationi ut omnes ante secundam horam pomeridianam
diei sequentis res suas ad deputatos Patres discernendas adferrent.“
Diebus igitur „4²²3 et 5ει Congregationis“ (26. et 27. Aprilis) de rebus
illis deliberatum et, quid praeposito generali proponendum esset,
statutum est. Deinde die sexto (28. Aprilis), num congregatio
'generalis habenda esset, expensum, et congregatio provincialis
absoluta est.

Decretorum vel potius „postulatorum“ Romam missorum numerus magnus non
erat. Quorum fere praecipua haec erant: Rogetur generalis, ut officiorum regulas
illas, quae adhuc desunt, mittat3 petatur quoque facultas „vnas tantum annales
Prouinciae nomine conscribendi“ pro singulorum collegiorum litteris annuis. Prae-
terea Lanoius ,30 dubia nostrorum circa cerimonias missae“ Romam secum abstulit.
Romae autem responsum est de regulis: Mittentur, ubi editae erunt (typis eas
exscribere volebant); et de litteris annuis provinciae: „Placet ut ob diuersas

causas et utilitates id deinceps ubique fiat.“ Ita Lanoius sua manu *notavit
(l. c. f. 179³).

Ad haec monumenta pertinent etiam acta congregationis provincialis Augustae
ab 28. Aprilis ad 4. Maii 1568 a Sociis Germaniae superioris habitae; quae tamen,
quoniam eum rebus in Italia a. 1568 a Canisio gestis maxime coniuncta sunt,
ponentur infra, in monumentis italicis, mon. 948 949. Praeterea ad haec monu-
menta aliqua ratione spectant mon. 931 932 1046 1065 1081 1085.

