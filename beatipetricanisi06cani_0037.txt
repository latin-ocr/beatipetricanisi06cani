Π. Prooemium voluminis sexti. XXXI

„duram legem² illam; vinum enirn nostrum, ait, tenue est et aqua diluitur iam ante-
quam apponatur (117 151).

Haec tamen Canisii facilitas longe aberat a nimia indulgentia, imprimis cum
de fide catholica agebatur. Ita ille Oeniponte ipsa prima oratione, qua officio contio-
natoris aulici fungi incipiebat, Ferdinandum II. archiducem eiusque consiliarios ad-
monuit, ut haereticos etiam vi adhibita ex Tiroli expellerent; id enim principum
esse officium; nam puniri eos, qui nummos adulterarent et auctoritati civili male-
dicerent; multo vero peiores esse, qui fidem adulterarent et ecclesiasticae auctoritati
maledicerent; et Sanctum Augustinum primum quidem suasisse, ut haeretici leniter
atque clementer haberentur; verum postea eum, cum experiendo res didicisset, id
postulasse, ut vi in eos ageretur (633 640). Una autem ex proximis contionibus
Canisius adulatores principum serio vituperavit (638). Quod vitium ipse diligenter
fugiebat; ut cum Martino Eisengrein theologiae professori ingolstadiensi, qui prae-ter
unam ex parochiis ingolstadiensibus praeposituras habebat passaviensem et ottffiganam,
episcopatus labacensis a Carolo archiduce oblatus est, quaerenti enim Eisengreinio
viro in Societatem valde benevolo, num episcopatum illum admittere deberet, Canisius
respondit: Ne admitteret; videret potius, ut plurimis illis beneficiis officiisque, quibus
oneraretur, se liberaret, quo melius unum administrare posset (370); eadem animi
libertate cardinalem Truchsess hortatus est, ut tandem Roma in episcopatum suum
augustanum reverteretur; neque scire se, quomodo cardinalis vel una hora placide
dormire posset, tam multis ovibus vitio pastoris pereuntibus (412); admodum enim
clare Canisius officii episcopalis sublimitatem et gravitatem perspiciebat; id ex institu-
tione cognoscitur, quam Andreae Fabricio Ernesti Bavariae principis episcopique
designati frisingensis praeceptori dedit ad iuvenem illum pietate et doctrina episcopo
convenientibus imbuendum; quae praecepta etiam nunc ad clericos instituendos valde
utilia esse possunt (99s105); eadem quasi supplentur et amplificantur consiliis per
Canisium Friderico a Wirsberg episcopo herbipolensi ipsius rogatu ad eius „conscientiam
iuvandam“ datis; commendat ille episcopo, ut decreta tridentina studiose legat3 virum
iuris canonici peritum et confessarium sibi adiungat3 de rebus episcopatus saepe cum
viris probatis deliberationes habeat: synodi dioecesanae saltem initium aliquod faciat;
caveat, ne ea sibi arroget, quae sedis apostolicae sint; novas constitutiones earumque
similia, si quae Romae edita sint, sibi afferenda curet; facultates sacras a pontifice
petat (75s9 129s31); hoc certe Canisio maxime cordi erat, ut episcopi Germaniae
omnes „unionem cum pontifice maximo debitam“ servarent (382).

Quid mirum, hominem tantae virtutis magna effecisse? Audi, quid de eo
scripserit historicus anglus nostrae aetatis, qui catholicus non est: „To his energy
and sweetness of character, to his tact and understanding of the needs of Germany‚
to his devoted and self-denying life, his resolve to shame the catholic ‚respectables‘
and to uphold the highest standard of morals, both in private and commercial life,
was due a success which even among Jesuit victories is remarkable and has hardly
a parallel in history“ (J. Nee-ille Fa‘yyis, Petrus Canisius and the German Counter-
Reformation, in „The English Historical Review⁴⁴ XXIV, London 1909, 42—43).

Societatis moderatores, cum haec non ignorarent, virum valde magni facie-
bant, quare S. Franciscus Borgias praepositus generalis, cum canisium provinciae
administratione, quam ille longe diutius solito toleraverat et saepe deprecatus erat,
tandem levaret, eximia cum laude decoravit (327); atque etiam cum Canisius in
vitam privatam concessisset, saepe et Borgias et Natalis vicarius ipsius generalis eius
sententiam in causis difficilioribus vel ipsi exquirebant vel per Hoffaeum provincialem
novum exquiri iubebant (294 328 432 450 512]ss 542 620 626); Hoffaeus item
interdum, cum aliquid a generali peteret, Canisii auctoritate petitionem confirmabat.
Valetudinem quoque illius sollicite curabant: itaque Borgias eum, ne nimio vitae
rigore vires labefactaret, cum collegiorum, in quibus moraretur, rectoribus com—
municare iussit, quid paenitentiae susciperet (159); et cum provincialis munere
solutus Dilingae scriptionem aggressus esset. Borgias ei licentiam dedit itinera faciendi,
si quae valetudinis ipsius ratio exigere videretur (308 319). Natalis autem Borgiae

Braunsberger, Canisii Epistulae et Acta. VI. c

