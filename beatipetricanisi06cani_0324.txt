250 1610. Canisius S. Francisco Borgiae. Oeniponte 3. Febr. 1569.

posse D. Paulum: ille uero tempus exigit longius, quo contionetur
idem D. Paulus in parochia, et interea de successore eius in cathedra
sperat prouideri posse. Verum hac de re tantum egit nobiscum prin-
ceps per Cancellarium1‚ sicut et de collegio Hallensi, nihil uero con-
clusum est hactenus, P. Paulus postea scribet aliquid certius, ego
hinc Augustam hodie statuj proficisci Domino adiuuante.

Jgnoscat mihi P. T. quoda citra moram longiorem, quae multos
in discrimen adducebat, liberaui P. Lanoium Rectoratus onere, quod
inuitus et cum aliorum tentatione hactenus ille sustinebat. Jnstitutus
est iam Rector a me D. Paulus, qui necessariam huic collegio quietem
et renouationem adferet, eritque simul ad pascha usque contionator.
Optabat hanc quoque mutationem Regina 2, quod ex nostris cognosceret,
P. Lanoium non satis aptum esse gubernationi et rei familiari bene
administrandae.

Scripsit D. Paulus ad P. T. de D. Thoma Gallo hinc reuocando,
scripsit et ipse de mutanda prouintia. Rogo vt exaudiatur isthic,
et quamprimum Romam euocetur, ubi Germanis suam dare operam
poterit, ijsque tentationibus facile liberabitur, quas haec nostra pro-
uintia multas illi suppeditat, et in quibus illi non possumus opem
adferre 3.

Scriptum etiam audio de P. Schoricffio, quem serio literis P. T.
admonendum puto, ut omnino redeat ad cathedram collegij Monachiensis
post paschales ferias4, ut praeterea se minus inmisceat aulicis ne—
gotijs, in quibus nescio quomodo, non sine aliorum inuidia et repre-
hensione, uolutatur. Salutari iam coepit doctor, aulicus contionator
et Consiliarius Principis, sic enim a Duce ipso nuncupatur, estque
natura liber et praeceps ad tractanda secularia, nullo etiam consulto
superiore, citra cuius facultatem iam coepit Ducis Guilhelmi esseb
Confessarius. Hoc onus in alium ego cuperem reiectum esse propter

a) Ita C. correxit ea: si. b) Sequitur continuator, a C. oblitt.

 

 

1ΙΙ] „Regimine“ Austriae superioris officium cancellarii usque ad a. 1579
tenebat Christophorus Klockler (Klekler); V. Ha'rn, Ferd. II. 1 463; Can. ΙΙΙ 169²
339: lV 947 etc.

² Magdalena.

³ Hoffaeus Borgiae Augusta 17. Decembris 1568 *scripsitz ,D. Thomas dicitur
proxime vix octo auditores habuisse in concione Monachij: . . . coepit etiam cum
Monachiensi Rectore [P. Dominico Mengino] certare vti fere Dilingae: miras adfert
glossas suae vocationis, vultque facere quod ipse iudicat ad maiorem Dej gloriam
esse, non quod iubet obedientia si cum ipso idem non sentiat“ (ex autogr.; G. Ep. IX
f. 1402).

⁴ Laudishuti coram Guilielmo principe contiones quadragesimales habiturus
erat (Dum, Jes. an Fiirstenhofen 107). Hoffaens Borgiae Augusta 15. Ianuarii 1569
*scripsitt „Altra volta hora auiso V. P. accio s' informi ab aljs, vtpote Monachicn-
sibus, aut saltem hanc curam commendet P. Canisio, quomodo Schoritius in aula
et alibi agat. [P. Thomae Galli] loco posset concionari P. Schoritius qui non
videtur sinendus in aula nec parum, nec multum, quicquid etiam Princeps turbetur:
sed hic consulat P. Vestra P. Canisium“ (ex autogr.; G. Ep. X f. 88¹³).

 

