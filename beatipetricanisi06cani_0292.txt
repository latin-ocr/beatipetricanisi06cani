218 1591. P. Paulus Hoffaeus Canisio.

Cogit necessitas et suadet vtilitas, vt ex Nouitiatu educamus
aliquos fratres vnum aut alterum mensem citius quam finierint Noui-
tiatum, sed securi et tam probati sunt modo⁷ quam probatos eos post
probationis legitimum finem sperare possimus: non itaque contra de-
cretum aut Patris nostrj mentem nos acturos metuo 1.

M. Robertus2 Hjbernus aliquandiu sanitatis causa Jngolstadij fuit,
sed cum peius valeret, coactus fui eum Dilingam reuocare, vbi non
recte habet: expecto autem responsum, an paulatim per Rhenana
Collegia Louanium versus, vna cum P. Vincentio3 mitti possit, vbj
sperat ob patriae propinquitatem se restaurari posse: scit R. V. nun-
quam eum in Germania (vti nec P. Vincentium) postquam ex Jtalia
infirmus venit, bene valuisse.

Reuerende Pater, tempus videtur postulare, vt Societas calamum
stringat contra haereticos solito frequentius: profecto ipsi non tacent:
astuti sinunt etiam nos latinizare, ipsi coram plebecula pernitiose ger-
manizant magno sane suo cum foenore. Cur non plura scribimus
germanice pater, an non latinorum librorum nimis magna pro doctis
copia? Sed esset tamen praescribenda regula examinandorum librorum
qui Societatis nomine euulgari debent³z vt autem ficto vel alieno
nomine nostra edantur, nec tutum videtur, nec bonam habet speciem,
et tandem discitur cum maiore scandalo, quis sit aut fuerit autor:
potius nil exeat, nisi bene probatum. Quis autem scholastica intelligit?

Annales4 Oenipontanae nescio quid de instituenda domo con-
uictorum insinuant: certe pare s’ habbia d' andar' con piedi di piumbo.

Vitam P. Jgnatij ego libenter vertam germanice 5. Vbi manent
explicationes in bullam coenae Dominj? Egregie daemones nostram
patientiam exercent: vtinam cum honore liberemur. Susanna6 vorat
vitra. Ora pro nobis Pater Reuerende. Augustae 4. Sept. 1568.

filius in Christo Paulus Hoffaeus.

† Admodum Reuerendo in Christo Patri Nostro Francisco Borgia
[So]cietatis JESV Praepo[sito gene]ralj etc. Vel. Reuerendo P. Ca-
nisio etc. Romae.

a) Sequitur non aut nam, ab H. omitt.

¹ Secunda Conyreyatio yeneralis Societatis a. 1565 decreverat. ut in singulis
provinciis domus probationis instituerentur, „utque biennio et bene probarentur
Novitii, non litterarum, sed mortificationis ac profectus spiritualis studio vacando:
in secundo tamen anno possit a Provincialibus ex commissione Generalis circa
studium dispensari, habita ratione personarum, locorum et temporum“ (decr. 14 post
elect.; Institutmn S. J. Il 197). Quid Hoffaeo de hoc capite a Borgia responsum sit,
sub ipsas hasce litteras dicetur, n. 3. 2 Rochfort; v. supra p. 122¹.

³ Pouuel anglo (de quo Can. IV 648⁶); de quo in collegii ingolstadiensis
*Cataloyo exeunte a. 1566 scripto notatur: „ad Ptisim omnino declinare videtur*
(GSC 66 p. 406—407). 4 Litterae annuae.

n Ρ. Petrus Ribadeneira S. J. vitam S. Ignatii Borgiae iussu scribebat (V. Can.
V 510); quae primum edita est latine Neapoli a. 1572. ⁶ Cf. supra p. 210.

