498 1767. Can. Hieronymo Natali. Oeniponte 17. Decembris 1571.

satis. Quibus de rebus auide responsum expectat, ut certi aliquid de
filio statuere possit, praesertim in hac ualetudine uehementer afflicta.
Fortasse Rector collegij Germanici ¹ si admoneatur, ad propositas quae-
stiones facile respondebit.

Expectabimus editionem Gallicanam de historia J apponensi 2. Gratias
Christo agimus, qui P. N. Generalem ad aulam Regiam saluum ad-
duxit 3, et speramus fore, ut in Gallia quoque feliciter cum D. Legato
uersetur, imo ut etiam per Germaniam ex Gallia Romam duce Christo
reuertatur. Magnae quidem consolationi nobis foret tanti Patris ad-
uentus in prouintijs omnibus Germanicis.

Narrauit Lutheranus de nouo conciliabulo haereticorum, quos
Elector Augustus ex Wittenbergensi et Jhenensi schola in eisdem
conclusit aedibus hac etiam addita interminatione, quod egredi pro-
hibebuntur, quamdiu non composuerint dissidium hoc uetus religionis,
quo tota Saxonia, imo et Germania misere diuexatur4. Egregium
scilicet artificium ad concordiam religionis inter illos constituendam,
qui etiam litibus et rixis delectantur, seque mutuo tot iam annis rabio-
sissime prosciderunt. Jstorum uero dissensio auget nobis Caluinismum,
cuius caput in Germania notum est: sic paulatim e malis Lutheranis
deteriores Caluinianosa accipimus, pestes scilicet exitiales omnis pietatis.
Dolent Catholici, quod audiunt haud sine periculo Caesarem laborare 5.
Sed haec obiter, si fortasse adhuc R. T. de rebus Germanicis libenter

audit. Commendamus nos plurimum sacrificijs et precibus R. T. et
a) Caluininiauos aumas.

¹ P. Ludovicus Gagliardi (Steinlmber l. c. 1² 88).

2 De hac editione, Parisiis a. 1572 in lucem emissa, v. supra p. 491⁹.

³ Borgias 30. Septembris 1571 cum cardinali Michaele Bonello Pii V. legato
Mati-itum ingressus erat (Suam l. c. 512).

4 Nescio quam vere Lutheranus ille haec narraverit. Num significabat ⁷,collo-
quium“ iussu Augusti Saxoniae electoris et Ioannis Guilielmi Saxoniae (lucis Alten-
burgi a. 1568s69 inter theologos vitembergenses et ienenses habitum ἱ) Quod „acriter“
et frustra habitum esse affirmat Gassarns l. c. I 1924.

⁵ Mense Aprili 1572 Maximilianus Il. († 1576) valetudinis gratia aquis ebers-
dorfiensibus (Ebersdorf) utebatur (Tm-ba l. c. ΙΙΙ 5283). Maximilmnus *litteris
Praga 16. Februarii 1571 datis omnes Societatis domos in Germania sitas liberavit
„ab omni onere recipiendi cuiuscunque generis hospites“; significabat autem milites,
„stipendiarios“, aulicos, principum ministros, advenas sive „saeculares“ sive ec-
clesiasticos; quam gratiam se concedere affirmat, „praesertim cum“ Socii „in sacris
atque divinis officiis rite ac pie obeundis, in conservanda et propaganda per verbi
Dei praedicationem, Sacramentorum administrationem et alia pietatis officia Catholicae
Ecclesiae doctrina atque disciplina necnon in educanda et erudienda iuventute egre-
giam operam impendere soleant“ (ex totius diplomatis apographo antiquo, quod
exstat Marburgi in archivo regio: 7,Acta Vndt Handelung . . . zu Fulda wegen der
Religion vndt Jesuiter zugetragen& Cf. etiam Duhr, Jes. I 850—851). Franciseus
Hui-tadu& de Mendoea. comes de Monteagudo, hispanus apud Maximilianum II. orator
Vindobona 23. Septembris 1571 Philippo Π. regi scripsit: Imperatorem secum questum
esse (le religiosis quibusdam italis: „que si no eran los observantes de San Francisco

y los de la Compastia, todo lo demas era de gran perdicion“ (Coleccion de Docu—
mentos ineditos etc. CX, Madrid 1894, 305).

