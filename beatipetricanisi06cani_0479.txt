1713. Fridericus a Wirsberg Can. Herbipoli 3. Maii 1570. 405

Fridericus Dei Gratia Episcopus Herbibolensisa et Francie Orien-
talis Dux.

Venerabilis sincere dilecte. Redditae sunt nobis binae literae
tuae, diversis temporibus ad nos datae, quarum alteris ad liberalem
piamque institutionem atque sustentationem eorum, qui sub Societatis
tuae signis hic militant, copiose nos adhortaris1: alteris praecipitem
patris Martini2 discessum, quo potes colore excusas simulque offensam,
si quam ea res animi nostri erga uos commutationem attulisset, de-
precaris. Respondebimus ad ambas, Et primum quidem, quod ad
cohortationem illam tuam attinet, ita ab animo parati fuimus semper,
ut quum piae institutionis curam exercitationemque Sociis tuis manda-
uerimus, ad liberalitatem erga ipsos ostendendam non solum incredi-
biles horum tristissimorum temporum difficultates, sed nos ipsos etiam
uicerimus. Et sane ad frugalem honestamque uictitandi rationem
quod attinet, nihil passi sumus ipsis hactenus deesse, uestiendi quo-
que cura nuper in nos suscepta, ut nemo nisi ingratissimus nostraque
beneficentia indignus, de necessariis ad tuendam uitam subsidiis con-
queri iure possit. Quare ita tibi persuadeas quo tuae Societatis ho-
mines in excolenda instituendaque iuuentute nostra diligentiores ala-
crioresque perspexero, hoc nos luculentiora liberalitatis (quae hactenus
illis nunquam clausa fuit) signa edituros, ut non tarn nos hortatum
te esse, quam currentem, quod aiunt, incitasse uideare.

Ex patris Martini discessu nihil dissimulamus nos magnum do-
lorem cepisse, eoque acerbiorem, quod is cum huius nostrae Ecclesiae
maximo incommodo coniunctus sit, quem sane dolorem ex animo
nostro ne adhuc quidem abstergere possumus. Scripseramus superiore
mense Februario Romam ad Societatis vestrae Greneralem3 et ad
prouincialem Oenipontanum 4, quas literas summa celeritate perlatas
redditasque esse, nobis certo constat. Summa illarum literarum fuit,
ut P. Martinus ob Germanici idiomatis, quod in hac Prouincia usur-
patur, promptam elocutionem, et quod ipsius conciones a ciuibus
nostris, praua opinione Lutheranismi corruptis, cupidissime diligentis-
simeque audirentur, laudibusque in coelum ueherentur, hic nobis ad
docendum populum relinquereturb. Non multo post eadem de re ad
prouincialem P. Antonium Vink 5 accurate scripsimus, quarum literarum
exemplar cum ipsius responsione his inclusum accipies. Caeterum

a) Sic, ut videtur, archetypmn; scribendum (cutem fnit HerbipolensiS. b) relinqueratur arch.

² Vide supra p. 383—384.

² P. Martinus Stevordianus, qui de Societatis „provincia Germaniae superioris'‘
erat, a. 1569 Monachio ad tempus Coloniam, inde, ut Friderici episcopi desideriis
satisfieret, Herbipolim (WViirzburg) ad contiones in templo cathedrali habendas missus
erat; v. supra p. 329 388.

³ De his litteris ad S. Franciscum Borgiam datis ν. supra p. 389.

¹² Ad P. Paulum Hoffaeum, Oeniponte eo tempore degentem.

⁵ P. Antonius Vinck provinciae Societatis rhenanae, ad quam collegium herbi—
polense pertinebat, praeerat.

