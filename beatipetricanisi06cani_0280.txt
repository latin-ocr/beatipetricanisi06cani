206 1586. Ρ. Theodoricus Oanisius Canisio.

Optaremus etiam tandem aliquando certi aliquid circa guber-
nationem, cerimonias et exercitationes huius Academiae constitui, nam
hactenus confusam quandam et mistam variarum Academiarum tra-
ditionem et consuetudinem sequi videmur. Nam neque ab ante-
cessoribus in hoc loco, neque a societate hactenus certa ratio guber-
nationis constituta est. Regulas praeceptorum, scholasticorum, tam
externorum quam societatiS, praefecti studiorum etc. auide iam pridem
expectamus.

Declarandum praeterea videtur ad vitanda incommoda, quae pau—
latim experimur, quis ordo in praecedendo inter professores seruandus
sit: nimirum an ea in re ratio aetatis in gradu magisterij seu Docto-
ratus, an ratio professionis sit habenda, hoc est, an in publicis actibus
potiorem locum habere debeat, qui altiorem disciplinam profitetur, vt
physicus prae logico: an qui priori loco et tempore gradum suscepit,
etiamsi inferiorem praelegat disciplinam. Jtem an praefectus studiorum
omnes alios praecedat, exempli gratia, P. Marcellus 1, iam praefectus,
Doctorem Pisanum, antiquiorem alioqui etc.

Adhaec explicandum videretur a Patre Generali diserte, quibus
in rebus professores scholarum ordinarie a communibus Regulis2 et
ordine domus sint eximendi. Nam difficultates nobis afferunt, philo-
sophi maxime, qui a prima mensa3 pene semper abesse volunt: tum
ab exercitijs corporalibus sese subtrahunt 4. scriptores ex fratribus ha—
bere volunt: lectos suos sternere, cubicula verrere, grauantur, tardius
vesperi incumbere, mane plus alijs dormire etc. solent. Allegant,
Romae hanc libertatem et maiorem etiam professoribus constare.
Mihi vero haec res insueta est, et religiosae disciplinae, meo iudicio,
nonnihil aduersa, propter exemplum. Nam quisque professorum putat
se in suis lectionibus non minus altero sudare; vnde infert quisque,
sibi etiam licere, quoda alteri permitti videt. Vnde tandem pertur-

batur domu& reliqua, dum fratres alij, tanquam professorum famuli,
a) Sequitur cuiuis, omitt. b) Sequitur alia, omitt.

dispensari posset, sed cum iis tantum, qui vel de Societate essent, vel sub eius
„obedienti-a, disciplina, et correctione pro tempore dege1·ent“ (Litterae Apostolicae
etc. 40 48). Quod autem ad dispensandum cum externis attinet, dixerit quis for-
tasse, Societatem, cum iam inde ab initio privilegiis mendicantium uti potuisset (id
quod S. Pius V. a. 1571 plane enuntiavit; cf. Litteras apostolicas etc. 120), uti po-
tuisse facultate, quam ordini Minimorum Sixtus IV. et Iulius ΙΙ. a. 1474 et 1506
concesserant (Bullarium Romanorum Pontificum V, Augustae Taurinorum 1860,
214 432). Quae quam vere et certe dicantur (de illo tempore loquor, non de hac
aetate), alii viderint; certe Theodoricus Canisius eiusque sodales ea non noverant.

¹ Vaz; cf. supra p. 177. 2 De his v. Can. V 719—720.

³ De mensis prima et secunda v. Can. III 680³.

‘¹ De „exercitiis corporalibus⁴⁶ v. supra p. 1364. P. Hieronymus Natalis visitator
a. 1563 rectorem collegii vindobonensis monuit: Cubiculum „uerrant ipsi sacerdotes,
sibi sternant lectos; hoc etiam intelligitur de confessario domus, concionatore, de
professoribus theologiae, nam de aliis res committitur superioribus“. Nonnunquam
tamen aliqui non omnino quidem, sed aliqua ex parte excipiebantur (Epp. Nadal IV
274 337 413 604).

