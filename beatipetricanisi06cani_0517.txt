1737. Can. S. Francisco Borgiae. Augusta Vind. 2. Iunii 1571. 443

Libenter a scribendo cessabit. Indulyentiam petit. Oenz‘ponle continuatorem ayet
simulque in scriptionem incumbet, quamquam iol difficile ipsi erit.
† Pax Christi nobis aeterna.
Admodum Reuerende Pater.

De libris iam isthuc allatis non repetam. persisto in eadem sen-
tentia, mihi sane gratissimum fore, ut difficile hoc scribendi munus
et onus aptiori cuicumque a S. D. N.1 committatur. Nihil ego pro
meis quidem laboribus uel expecto, uel peto aliud, quam ut Jubilaei
gratiam2 pro uitae meae correctione et innouatione per intercessionem
T. P. consequi possim.

Nunc solum scribo, ut explicem animum meum in his, quae de
me scripsit P. T. ad P. N. Prouintialem. Cum illa mihi legenda de·
disset3‚ meamque rogasset sententiam, re in Domino considerata,
hoc me facturum obtuli, quod innuit P. T. sibi placere, nimirum ut
studiJ's relictis, uel Augustae, uel in² Alpibus4 operarium et contiona-
torem dei gratia praestem. Aut si studijs erit simul uacandum et
contionibus, quod aliquam adferet mihi difficultatem, dixi me hac
etiam in parte superioribus meis pariturum, etsi tarde ita conficiam
reliqua, ut uereor, si porro edenda plura uidebuntur. Nihil dicam
amplius, nisi quod doleam, me sicut alios} in utroque foro, ut sic
dicam, non esse uersatumb‚ sed aegre posse simul ad Cathedrae
Oefflpontanae, quam P. Prouintialis mihi deputaust.. et inchoatae
scriptionis ministeriumc incumbere. Tentabo tamen libens, confisus
obedientiae sanctae uirtute, et in ea spe constitutus, ut aut in scri-
bendo cessandum, aut tarde progrediendum sit. Opto certe illa quae
ad messem spiritualem pertinent, praesertim in hac prouintiae nostrae
necessitate, positis omnibus procurare, nihilque me ad hoc uel animat,
uel impellit magis, quam quod superiorum uoluntati et propensioni
uidear magis satisfacere posse. Oret pro me Dominum P. T. cuius

de toto librod primo5 iudicium et correctionem expecto. Augustae

pridie S.⁹ Pentecostes 1571. Seruus in Christos et filius,

Petrus Canisius.

† Admodum Reuerendog in Christo patri P. Francisco Borgiae,
Praeposito generali Societatis Jesu, Patri nostro. Romae.

P. Henricus Winsenius S. J. Monachio 27. Iunii 1571 P. Leonardo Kessel
rectori coloniensi *scripsit de Canisioz „Augustae hucusque post congregationem

a) B perperam: uel Augustae uelim. b) B perperam: non asseueratum. c) Hoc zv. deest
in B. (l) Sequitur meo, α C. oblim. e> Hoc deest In B. s] Duo υυ. sqq. vin B desunt. g) Hor:
v. in B deest.

¹ S. Pio V.; qui Canisium contra centurias Magdeburgenses scribere iusserat.

² Indulgentiam plenarimm cf. supra p. 59.

³ De variis epistulis ea de re a Borgia ad P. Paulum Hoffaeum provincialem
datis v. infra, mon. oen. (16).

⁴ Augustae in ecclesia cathedrali (loco P. Gregorii Roseffii) vel Oeniponte in
aula Ferdinandi Π. archiducis; v. infra, mon. oen. (16).

⁵ Librum de S. Ioanne Baptista contra Centuriatores scriptum significat.

