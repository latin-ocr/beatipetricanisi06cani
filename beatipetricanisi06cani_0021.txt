H. Prooemium voluminis sexti. xv

Praeterea ad epistulas et monumenta explicanda atque illustranda
adhibitae sunt fere 600 adnotationes et additiones ex fontibus, quod
equidem norim, nondum vulgatis depromptae.

H. Epistulas edendi rationem secutus sum eam, quam in
prooemio voluminis superioris (Canisii Epistulae V xv) descripsi:
Ipsius Canisii epistulas et omnes, quotquot nactus sum, et integras
pono, nisi quod, propter causas illic (p. XVI) significatas p. 85 141
403 pauca quaedam, punctis appositis, omitto; reliquarum vero
epistularum partes aliquas vel omitto vel in regesta contraho, sicut
in superioribus quoque voluminibus feci.

Maxima et gravissima huius voluminis pars commercio epistulari
constituitur, quod Canisio cum S. Francisco Borgia Societetis Iesu
praeposito generali et cum P. Ioanne de Polanco Societatis secretario
erat. Hoc igitur epistularum genus iam non ponitur, ut in prioribus
voluminibus, ex apographis recentibus vel imaginibus photographicis
exscriptum3 nam feliciter mihi contigit, ut iam ipsas epistulas (paucis
exceptis) prae manibus haberem3 quarum plurimae ipsius Canisii manu
scriptae, reliquae ab ipso recognitae et subscriptae sunt. Borgiae
autem et Polanci litteras ex publicis Societatis Registris eodem tempore
scriptis mea manu exscripsi3 quae Registra quantam fidem mererentur,
ostendi Can. Epp. V xv.

ΙΙΙ. Ut cognoscatur, cuius generis epistulae et monumenta,
quae hoc volumen complectitur, sint, quibusque de rebus in iis agatur,
primum quidem praecipua pono nomina eorum, qui litteras vel ad
Canisium dederunt vel ab eo acceperunt: Sanctus Franciscus Borgias
Societatis praepositus generalis; Venerabilis Magdalena Ferdinandi I.
imperatoris filia; Ferdinandus ΙΙ. archidux Austriae princepsque Ti-
rolis etc.; Guilielmus Bavariae princeps (postea Guilielmus V. dux);
cardinales: Marcus Antonius Amulius episcopus reatinus3 Stanislaus
Hosius episcopus varmiensis; Otto Truchsess de VValdburg episcopus
augustanus: Fridericus de Wirsberg episcopus herbipolensis; Thomas
de Spaur coadiutor episcopi brixinensis3 Hieronymus Natalis Societatis
primum visitator, deinde assistens et vicarius generalis: Everardus
Mercurianus assistens praepositi generalis, Antonius Vinck praepositus
provinciae S. J. rhenanae3 Paulus Hoffaeus Germaniae superioris
viceprovincialis et (postea) provincialis; Theodoricus Canisius Ger-
maniae superioris viceprovincialis et universitatis collegiique dilingani
rector; rectores collegiorum Societatis coloniensis, herbipolensis, mona-
censis, oenipontani; Franciscus Antonio S. J. contionator Mariae im-
peratricis; Georgius Fuggerus et Maximilianus Ilsung patricii augustani,
Martinus Cromer canonicus cracoviensis regisque Poloniae consiliarius;
Martinus Eisengrein praepositus passaviensis et ottinganus et theo-
logiae in universitate ingolstadiensi professor3 Maternus Cholinus
senator et typographus coloniensis; Andreas Fabricius praeceptor
Ernesti principis Bavariae et episcopi frisingensis; alii viri docti, ut

Braunsberger, Canisii Epistulae et Acta. VI. b

