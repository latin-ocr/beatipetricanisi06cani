518 Mon. 917 sive aug. (a 7).

penuriam haud absque aliquo dedecore fundatorum, qui tamen omnia bene inter-
pretarentur (fauent enim omnes messi Augustanae) si modo non viderent nos nimium
incertam aleam cum Capitulo iacere, a quo nihil sola spe et expectatione haberi
posse omnes sapientes iudicant, nisi ipsum alio modo aggrediamur. Sed haec ratio
incidit cum· quinta praecedente.

7‘3 Accedit etiam hoc, quod si hic perpetuam habitationem firmaremus, auge-
sceret etiam messis, terrerentur aduersarij magis: Nunc vero cum videamur tantum
esse mercenarij hospites, vagi et certam sedem non babentes, ac facile expulsibiles,
merito cogitare possunt nolle se nobiscum communicare, quod ignorent quamdiu hic
moraturi simus, qui neque per senatum, neque per Fuggeros, neque per Capitulum
stabilem locum procurare possimus.

8? Multo etiam magis conforme est religiosae nostrae paupertati, si certum ac
perpetuum nobis locum procuremus, quam si sic permaneamus: hoc enim in statu
pro mercede videmur seruire satis sordide et ijsdem fere condicionibus obligatoriis
hic concionari et manere, quibus praedecessores concionatores seculares, qui accipie-
bant sua stipendia, seruiebant ad incertum tempus, et in aliena habitatione.

9‘3 Dum P. Gregorius¹ concionatur, optima est occasio hanc causam promo-
uendi, omnibus enim et potissimis de capitulo gratissimus est, et si quid impetrari
poterit, ipse ad hoc erit et aptissimum et volenti-ssimum*³ instrumentum.

109 Forte iccirco Capitulum hactenus propriam habitationem nobis non dedit,
quia tacuimus, et vt alij praedecessores contenti fuisse videmur hac incerta sorte:
et meo iudicio non possumus ipsum merito culpare: in promptu enim excusationem
haberet ac in nos culpam reijceret et dicere posset, Cur tacuistis? Cur consilia ac
necessitates vestras non proposuistis, vti alijs fundatoribus proponere soletis? Jgitur
res tentanda est in Domino.

119 non desunt honesti ac suaues modi in hac causa procedendi, qui etiam
carent omnj suspicione auaritiae: neque enim ipsorum aurum neque argentum sed
necessariam tantum habitationem petimus et vsum vicini templi² quo ipsi nonnisi
rarissime vtuntur: proponendi vero et tractandi modos postea subijciam.

Solutio argumentorum negatiuae partis.

Primum ita soluo et quidem facile. Si nos bonis modis etcum bona voluntate
Capituli domum obtineamus, non video cur Capitulum contra fundationem Dilinganam
exacerbari debeat. Jmo ego magis dubito de Cardinalis facultate fundandi (stantibus
consuetis eius modis procedendi) quam de consensu Capituli ³. Sed esto turbetur
Capitulum, si tamen Cardinalis serio fundare possit aut velit, nil eum plane Capitulum
impedire potest, et videtur Capituli consensus tantum pertinere ad bene esse& Tum
sane miserum esset iactum fundamentum Collegij Dilingani si ab alienis scilicet a
Capitulo magis quam a Fundatore pendeat. Et ego non immerito suspicor Reueren-
dissimum fugas quaerere et suae morae honestam causam texere vt ob consensum'¹
Capituli tardius fundet. Tum etiam, si detur Capitulo potestas haec, tantumque ei
tribuatur vt ex ipsius consensu pendeat ista fundatio, capti erimus et suspendet non
solum Cardinalem in fundatione, sed nostram quoque spem vtrobique Augustae et
Dilingae inaniter extrahet. Quam facile enim est, vt cogitent. Age vero, nostrum con-
sensum aucupatur Cardinalis pro fundatione Dffingana, hunc ergo si suspensum tenemus,
belle impediti erunt non solum Dilingani, sed etiam Augustani habitationem petere non
audebunt, hoc quidem metu, ne nos conturbent etc. Jtaque Reuerende Pater videtur
mihi in Domino, cum istis astutis capitibus tempestiue esse agendum et quidem aperte,
ne nostra mora vtramque tandem spem amittamus vnico metu inutili. Praeterea

a) Sic; volebatne scribere: valentissimum? b) Sic H. ipse correxit ex texere per consensum.

¹ Roseffius familiae S. J. augustanae superior et cathedralis ecclesiae contionator.
² S. Ioannis; v. supra p. 516⁴.

³ Cardinalis nimium expendere solebat; cf. Can. V 7 8 15 31 46.

⁴ Vide tamen Can. IV 315.

