xx ΙΙ. Prooemium voluminis sexti.

habebant paratum (227 621); et Fuggeri, patriciorum omnium ditissimi et nobilis·
simi, mire in pietate proficiebant (288 369¹); Georgius Fuggerus domum libris
haereticis purgavit (270); Marcus Fuggerus nullum iam famulum, qui catholicus
non esset, in aedes admittere statuit (291); Ioannes Fuggerus, eximius ille artium
et litterarum fautor, cum primum Iesuitis valde inimicus fuisset, postea amicissimum
se praebebat (248⁴ 259); uni ex iis totius vitae peccata confessus est (260ι 267);
flagellis ipse se caedebat (260¹). Fuggerorum domus paene monasteria esse vide-
bantur: tam saepe domestici ad orandum congregabantur; sponte ieiunabant;
sacramenta frequenter sumebant; multum stipis pauperibus largiebantur (291).

Ad ecclesiasticos principes transeo. Habita est a. 1569 Salisburgi
synodus provincialis, in qua multa salubriter decreta sunt, velut de compluribus
seminariis instituendis (335) et de doctrina christiana sedulo tradenda (682); cardi-
nalis quoque Constantiensis, ut dixi, synodum habuit: cardinalis autem Augustanus
Sociis dilinganis et novam domum exstruxit (204 534) et typographiam donavit (574) ;
idem cardinalis a. 1568 tempore Quadragesimae ad praeposituram suam elvangensem
cum Canisio accessit; Elvangae igitur cardinalis sacramentum confirmationis ad-
ministrantis, pauperes stipe donantis, omnes cum caritate excipientis virtute, et
Canisii contionibus aliisque laboribus apostolicis maior civium pars ex Lutheranismo
ad fidem catholicam conversa est, reliqui autem solum vertere iussi sunt (183l93
543s54); eodem anno Herbipoli collegium Societatis paulo ante a Friderico de
WVirsberg episcopo conditum 300 discipulos habebat, e quibus multi nobiles, multi
canonici vel religiosi erant; episcopus ipse Sociis pec-cata confiteri solebat (384).

Iam ut a singularibus Germaniae regionibus ad universam Germaniam catho-
licam orationem convertam, eius res litteraliae nonnihil capiebant inciementi.
Onuphrius Panvinius, ordinis Eremit‘u um Sancti Augustini, praeclarum illud historiae
ecclesiasticae lumen, Roma Dilingam complura ex operibus suis manu scriptis misit,
ut cardinalis Truchsess ope typis exscriberentur; qua de re Canisius valde laetatus
est3 suam suorumque operam Panvinio obtulit; raros ei libros quaesivit (655) et
consilia subministravit; ita prodiere Coloniae non solum Platinae „Vitae Pontificum“
a Panvinio auctae, sed etiam aliqui ex libris Panvinii archaeologicis, velut „De
ritu sepeliendi“ et „De Coemeteriis urbis Roma& (69s74 168 654). Alius quoque
liber et Canisio suadente Romae compositus et eodem iuvante in Germania excusus
est; opus illud dico Francisci Turriani S. J. viri valde eruditi „De Hierarcliicis
Ordinationibus“ (683). Longe etiam maioris momenti erat grande illud Laurentii
Surii Cartusiani coloniensis opus „De probatis Vitis Sanctorum“, cuius primi tomi
his annis Coloniae editi sunt (386). Editionem „Canonum arabicorum“ concilii
nicaeni Alexandriae paulo ante inventorum Alphonsus Pisanus S. J. Dilingae prae-
parabat (219). Multum Germanis placebat P. Hieronymi Torrensis S. J. ⁷‚Confessio
Augustiniana“; quae a. 1569 iterum Dilingae typis est exscripta (335). Plurimum
denique in Germania expetebantur ⁷,Epistolae Indicae¹‘; quarum volumen novum,
Natali et Canisio auctoribus per Ioannem Petrum Maffeium S. J. eleganti latinitate
donatum, Dilingae in lucem emissum est (420); germanicam autem Epistolarum
Indicarum editionem Philippus Doberainer canonicus Monachii vulgavit (402).
Maximam autem utilitatem Germanis allaturum et compluriens deinceps prelum erat
subiturum „Opus catecheticum“ sive „Auctoritates Sacrae Scripturae et sanctorum
Pati-um, quae in Summa doctrinae Christianae Doctoris Petri Canisii citantur⁴⁴, per
P. Petrum Busaeum S. J.‚ Canisio iuvante, ad verbum exscriptae et Coloniae
a. 1569—1570 quattuor voluminibus propositae (685).

Canisio ipsi Pius V. mandaverat, ut Centuriatores Magdeburgenses, de quibus
iam dixi, aliqua ex parte refutaret3 ille igitur primum omnium id curavit, ut a
sancto illo pontifice singulari benedictione instrueretur et a S. Francisco Borgia prae-
posito generali orationibus et missarum sacrificiis adiuvaretur (138 165); idem deinde
Borgias Canisio provinciali, ut scriptioni totus vacaret, primum quidem vicepro-
vincialem, qui minimum per dimidium anuum provinciam omnem regeret, ad-
iunxit (118), postea autem eum provincialis officio omnino liberavit (⁸393). „Laborem

