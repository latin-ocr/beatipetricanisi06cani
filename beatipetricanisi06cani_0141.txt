Monachio 26. Septembris 1567. 67

ad Superiorem. Quintum. grauis poena proponatur et infligatur con-
tentiosis, et ad disputandum alios impellentibus, praesertim recreationis
tempore, ubi maior et liberior disceptantium contentio incidere solet
de rebus tam sacris quam prophanis. Sextum. radicitus extirpetur
infoelix lolium Auerroijcae philosophiae, quae non tam haereticos
quam atheos e nostris quosdam fecisse putatur, ut hinc etiam nostri
apostatae, qui cum Auerroijstis nimium uixere familiariter, non parum
deprauati esse credantur. Et qui ex Vrbe hoc anno uenerunt, in-
gratos nobis fructus nunciant, quos attulerit plaerisque Auerroijca
philosophia, dum sola illi duce ratione niti uolunt, et nullius fere ho-
minis uel doctoris authoritatem reuerentur 1. Prohibeat dominus, ut
· hunc fructum ex studijs philosophiae nostri colligant, cum ad haereses
amplectendas nulla expeditior uia possit excogitari. Vtinam nulli
unquam concedatur, ut suam uel alterius priuatam opinionem contra
communem scholarum sententiam priuatim uel publice aliquis tueatur.
Nunc diuinum Auerroem nominare quidam e nostris audent, et ex
illo confirmantur in spiritu contradictionis, sicuti dicimus, et in con-
temptuma [P] scholasticae Theologiae: tum nescio quibush nominibus
infamant alios, qui receptam scholarum doctrinam sequuntur atque
defendunt. Putarim ego publicum proponendum esse mandatum, quo
seuere prohiberetur et extirparetur hoc semen, quod in Societatis
nostrae agro succreuit, et in multis altas gessisse radices uidetur,
dum huic Auerroijcae, ut dixi, philosophiae sunt uehementer addicti,
et omnem ingenij iudicijque simplicitatem, nostris praecipue ne—
cessariam, exuunt? Ac fortasse non esset abs re maiorem Pro—
uincialibus facultatem dari⁶‚ ut a corpore pestilentes ueluti partes
quamprimum abscindant, si qui e nostris erunt, de quorum fide falsa-
que doctrina grauis haberi suspitio potest. Vtinam enim abscin-
dantur, qui nos in re tanti momenti conturbantss. Verum haec
omnia non ut praescribam, sed ut optimo patri suggeram cogitationes
meas, in medium attuli, et rogo, ut Societatis nostrae sinceritati, quae
ex sana fidei doctrina in primis pendet, propter hos apostasiae lapsus,
quos cernimus, rite consulatur, ac futuris etiam scandalis et lapsibus
nostrorum, quoad eius fieri potest, obuiam eatur, Christo domino
auxiliante. Oret pro nobis Paternitas T. et uideat, quaeso, quanti
referat, in hanc Prouinciam mitti homines in fide et uocatione firmos,
et tales nobis adesse Theologos, qui solidam nostris et alijs doctrinam
proponant, quales utinam plures habere possemus in his Collegijs‚ ubi

a) Sic; corriyendnm esse videtur: contemptu. b) Sequitur nesci, oblitt. e) In areli.
corr. ea: dare.

¹ Vide supra p. 60—61.

“-’ Erant certe inter Averroistas saeculi XVI, qui aliquas tantum ex Averrois
doctrinis admitterent vel philosophiam illam cum fide catholica conciliare conarentur;
at hos conatus irritos fuisse, denuo ea ipsa confirmarunt, quae Romae et Dilingae

his annis facta sunt. ³ Jal 5, 12.
5*

