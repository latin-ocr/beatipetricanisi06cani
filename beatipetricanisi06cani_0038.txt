xxxn ΙΙ. Prooemium voluminis sexti.

vicarius generalis ei mandavit, ut singulis mensibus, quomodo valeret, ad se scriberet
(469). Idem Natalis Canisium Oeniponte habitantem rectorum oenipontani et balensis
oboedientia exemit et solius provincialis imperio subiectum esse voluit (626) Apud
plurimos autem catholicos magna eum gloria florere Adamus Walasser a. 1570 te-
status est (691); indicio esse possunt epistulae his annis ab Amulio, Hosio, Truch-
sessio cardinalibus ad eum datae (223 238 279 362 445 488); et cum Augusti
Saxoniae principis electoris ad catholicam ecclesiam reducendi spes affulsisset ideo-
que de theologo aliquo catholico ad eum mittendo ageretur, Hosius cardinalis
Canisium caeteris omnibus ducebat ad eam legationem esse aptiorem propter eius
pietatem, doctrinam, in controversiis fidei exercitationem (749).

Sanctus Pius V. a. 1568 Canisium sacra cardinaliumApurpura ornare animum
induxit; de qua re Maximiliano ΙΙ. imperatori procurator ipsius romanus scripsit:
canisius, ut audio, cardinales adit eosque rogat, efficiant, ut pontifex consilium illud
deponat, malle enim se in privata vita manere (733). Caeterum romana ecclesia
ea aetate vix amantiorem habebat filium magisque strenuum defensorem. Qui (ut
hoc quoque addam) eodem illo anno 1568 Romae et saepe templa, oratoria, vale-
tudinaria obiens, pietatis romanae exempla colligebat, et quanta Romae in per-
egrinorum. pauperum, infirmorum levationem praestarentur, singillatim adnotabat, et
populares Romae degentes ad idem faciendum incitabat, quo postea revincere possent
Germanos illos, qui Romae paulisper versati, nihil nisi improba. et ignominiosa de
rebus romanis in Germaniam referrent- (578). Tribus autem annis post Canisius
primum brevem illam „Confessionem“ suam (postea saepe repetitam) typis vulgavit,
qua Pius V. adeo delectatus est, ut, cum Canisii librum de Ioanne Baptista, prius-
quam vulgaretur, per Magistrum Sacri Palatii recognosci iussisset, Confessione lecta
permitteret, ut liber ille sine mora ubilibet vulgaretur (447 711). En confessionis
illius particulam: „Quam alii blasphemi contemnunt et persequuntur romanam ec-
clesiam ac velut antichristianam exsecrantur, huius ego me civem esse profiteor ;
ab eiusdem authoritate nec latum unguem discedo; ob illius testimonium vitam et
sanguinem profundere non recuso, nec alibi prorsus quam in eius unitate, Christi
domini merita et sancti Spiritus dona mihi et aliis salutaria fore confido certoque
persuasum habeo. Cum Hieronymo libere profiteor: Qui Petri cathedrae iungitur,
meus est; cum Ambrosio, Ecclesiam Romanam in omnibus cupio sequi; eamque
catholicae ecclesiae radicem et matricem cum Cypriano reverenter agnosco; . . . cuius
demum iudicio me scriptaque omnia mea non minus libenter quam reverenter

subici& (745).

Deus ipse, quam grata sibi haec viri pietas esset, ostendit;
exeunte enim a. 1567 Canisium ex monasterii benedictino Ettal in
Tirolim iter facientem miraculo quodam e vitae periculo eripuit (724),
et a. 1568 eundem Anconae in templo cathedrali orantem singulari
lumine caelesti illustravit (574).

