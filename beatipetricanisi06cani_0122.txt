48 1494. Can. S. Francisco Borgiae. Ingolstadio 18. Sept. 1567.

scribitur, ut nec suae lectioni diutius sufficere possit. Doleo quod
cogar eandem cantilenam toties occinere, et de nostris miserijs conqueri.

Jn schola classem quartam hic abstuli, quae rhetorica erat, et
pa[u]cos habebat studiosos 1, Tres uero classes meliore ordine collo-
catas rel[in]quarn, mutatis illarum praeceptoribus. Studiosos Rhetorices
hic aliquot e fratribus habebamus, quos Dilingam transtuli, ubi tum
[in] spiritu, tum in literis maiores progressus in domino facturi ui-
dentur.

Dominica superiore⁸2[‘?] post auditas meas exhortationes, et
fa[cta] exomologesi, fratres omnes Vota sua renouarunt. Confirmet
in eis et nobis Deus sanctam in hac vocatione gratiam. Quid prae-
cip[ue] in hoc Collegio desit, ex adiuncta chartula plenius intelligetur.
Cert[e] in profitendo nostri hanc scholam uehementer illustrant,
magnumque in studiosis profectum faciunt, et singulari pollent au-
thoritate.

Ego cras Monachium, duce Christo, discedam, ibique Fratres ex
Vrbe uenturos expectabo, relecturus etiam Catechismum Romanum
a D. Paulo3 conuersum Germanice, et praeterea Collegium hoc uisi-
tabob. Dilingenses monui, ut Vota sua renouent Rectori4 confitentes,
cum ego tardius ad illos hoc anno possim accedere, et sperem ad
Christi natalem me illis adfuturumfi. Commendo me et collegium
1100 Jngolstadiense sacrificijset precibus Ρ. Tuae in Christo JESV

Domino nostro, qui suam nobis gratiam augeat semper. Jngolstadij

18' septembris 1567‘ Seruus in Christo P. Canisius.

P. Martinus6 Rector Jngolstadij, uir simplex et [r]ectus⁰7,
ad 1100 Rectoris munus aptus non uidetur multis nomi[nibu]s‘¹: bonum
interim Ministrum ageret in aliquo CollegiO. No[n]⁰ audet Latine
loqui et uersari cum exteris, non confessiones audire Germanorum
vult, neque fratribus exhortationem facere sustinet. Natura durus,
asper et indignabundus est, vt fratres illum metuant accedere, ideo-
que non lubenter sub illo uiuunt hoc loco. Tum erga me quoque
nimis uehementem se praebere solet, seque interim conficit nimia
sollicitudine et anxietate, dum neque sibi, neque alijs facit satis,
Non? prosunt consilia, quae saepe illi praebuimus, ut mitius ageret,
sibique et alijs parceret. Breuiter, bonus Minister esset, non Rector.

a) Vel superi0ri; nam alterum ea: altero correctum est. b) Ita C. ipse correxit ex uisitaturus.
Sequitur: Nam, oblite. c) d) e) Aucayraphum laoc Ioco lacunam habet. f) Sequitur profue, oblitc.

 

¹ De hac Sociorum ingolstadiensium „schola privata“ v. Can. V 761 et infra,
mon. ing. (2).

‘-' Die 14. Septembris. ³ Hoffaeo.

⁴² P. Theodorico Canisio.

⁵ Ad breve tamen tempus Canisius haud multis post diebus Dilingam venit;
v. infra, ep. n. 1510.

⁶ Leubenstain. ⁷ Iob 1, 1, 2, 3.

