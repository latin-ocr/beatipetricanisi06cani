Ingolstadio 18. Septembris 1567. 41

uero in Senatu Vniuersitatis, ac postremo coram ipsis Consiliarijs haec
lis agebatur, et utriusque partis extabant libelli, priusquam ad me
quidquam de tota causa relatum esset. Vnde rogaui Cancellarium,
liceret ut mihi causam Jngolstadij cognoscere, illuc enim iam pro-
fecturus essem, et hoc negotium inter partes componere quo ad eius
fieri posset. Placuit Cancellario consilium, qui alioquin Principis no-
mine suas partes erat interpositurus Nec minimam huiusmodi tur-
barum causam praebuit, quod nostri uelut examinatores Candidatorum
non paterentur, eam pecuniae portionem, quae ipsis ex ueteri more
debebatur, ad reliquos Professor[es] hoc lucrum ambientes redire:
sed postularent eandem pecuniam sibi numerandam restitui Candidatis 1.
Cum iam uenissem J ngolstadium, exacerbatos utrinque Professorum ani-
mos offendi, et scripta, quae inter se mutuo agitabant, contentiosa
legi: neque solum in alijs, sed etiam in nostris maiorem modestiam
desideraui. Tum moleste tuli hanc tragediam in hunc locum adductam
esse, me prorsus inconsulto et inscio, neque rationem haberi humili-
tatis et modestiae, qua nos alijs praelucere debebamus Admisit autem
pars utraque me uelut mediatorem et arbitrum. Adiunxi mihi D. Eisen-
granium2, ut maior accederet authoritas in lite componenda. Hic
scriptis pugnarunt iterum, et primum omnium a M. Carolo postularunt
alij, ut non solum unius Professoris, sed etiam totius Facultatis laesum
honorem restitueret, aut ea, quae publice obiecerat coram Senatu
Professorum, publice reuocaret. Mitigauiinus igitur ardentes ani-
mos, et M. Carolum excusauimus: ac deinde, ut mutuae esset offen-
sae sincera condonatio, iuuante Christo effecimus3. De reliquis ar-
ticulis, qui in controuersiam ueniebant, multis egi cum nostris, et
ostendi rationem hanc confirmandae in posterum concordiae optimam
fore, si argumentis praetermissis, iuri suo, quo alijs in facultate
pares censebantur, libere et sponte renunciarent, curamque omnem
Facultatis administrandae Collegis illis permitterent, ita, ut solo do-
cendi munere contenti essent. Haec uia ut simplex et secura esse
uidebatur, ita tollebat etiam semina discordiarum et nostros ad in-

¹ „Statuimus et ordinamus, ut quisque baccalaureandorum sexaginta denarios,
magistrandus vero dimidium florenum examinatoribus aut tentatoribus suis ante
tentaminis aut examinis finem salarii nomine solvere teneatur, de qua quidem pe-
cunia commune inter se prandium poterunt habere residuo nihilominus inter eos
aequis portionibus distribuend0“ (Statuta facultatis artium sub a. 1519 reformata:
0. Prantl‚ Geschichte der Ludwig·Maximilians-Universitat in Ingolstadt‚ Landshut,
Mi'mchen II, Mfinchen1872‚ 157). S. Iynatessus autem constituerat: „In gradibus.. .
magisterii Artium . . . tria observentur: . . . tertium, ut quemadmodum gratis docet,
ita et ad gradus Societas gratis promoveat. Videat etiam Rector, ne Magistris
vel ullis aliis de Societate, sibi aut Collegio pecuniam aut dona quaevis ab ullo,
pro re quavis in ipsorum utilitatem facta, accipere permittat“ (Constitutiones S. J.
P. 4, c. 15, n. 4).

2 Martinum Eisengrein professorem theologiae et parochum ecclesiae S. Mauritii.

³ Die 7. Septembris; ut ipsa „Acta Facultatis“ habent. Quid de huius contro-
versiae compositione in illis Actis narretur, v. infra, mon. ing. (l).

