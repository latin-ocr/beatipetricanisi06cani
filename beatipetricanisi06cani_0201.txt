1535. Canisius S. Francisco Borgiae. Dilinga 4. Dec. 1567. 127

1535. CANISIUS SANOTO FRANGISGO BORGIAE praeposito
generali Societatis Iesu. Dilinga 4. Decembris 1567.

Ex archetypo (2⁰; 1 p.; in p. 4 inscr. et reliquiae sig), Germ. 183 n. 218
(f. 294 et sq. non sign.). Canisius sua manu nomen subscripsit („Seruus“ ete.).

„CathedrM auyustana. Votorum renovatio ,· iubilaeum. Difficultates dilingam&-
severitatis exempla. Colle-qiam herbipolense.

Jhesus. Pax Christi admodum Reuerende Pater.

Cum male haberet Augustae P. Gregorius, Cathedram repetij
Augustanan11. Sed misertus est nostri dominus2‚ et eundem
Ρ. Gregorium sanitati et nobis restituit, intercedente cura et studio
singulari Jllustrissimi D. Cardinalis 3. Ego igitur cum fratrum omnium
confessiones excepissem, et illi uota sua Jubilaei sacri tempore4 in-
nouassent, heri primum huc accessi, ubi meam etiam operam uideo
necessariam esse, propter uarias difficultates neque leues Fratrum
tentationes, de quibus alias fortasse commodius plura scribentur. Hoc
unum addam, necessarium prorsus uideri, ut plura seueritatis et
timoris exempla in hac Prouincia extent, nimirum submotis et reiectis
illis, qui saepe multumque moniti et correcti, etiam sibi et alijs de-
teriores esse pergunt, multumque negotij bonis exhibent² Rectoribus.
Fortasse non omnes credunt Romae, eum Prouinciae nostrae statum
esse, quem indicamus aliquando, et uix libere audemus proponere,
ne rem potius exagerare, quam ueritatem dicere uideamur. Pudet
etiam nos Superioribus isthic molestos esse, qui nostras querelas
minus libenter sentire dicuntur. Precor dominum, ut adsit nobis in
his difficultatibus, ut alios etiam aegrotos curare, et Rectores misere
laborantes consolari possimus.

Nihil dicam de Collegio Herbipolensi, cuius laeta principia pro-
uehat Deus. Plura de illo scribit P. Prouincialis Antonius 5. Commendo
ine et Prouinciam hanc omnem sacrificijs Paternitatis Tuae et Patrum
Assistentium. Dilingae 4. Decembris 1567.

Seruus in Christo P. Canisius.

† Admodum Reuerendo in Christo Patri Francisco a Borgia Prae-

posito Generali Societatis JESV. Romae.

Epistula haec notatu digna est, quia 111 ea mentio fit iubilaei cuiusdam, quod
neque 111 Bullario Romano, neque in Annalibus Ecclesiasticis Baronii a Laderchio
continuatis, neque in Actis Sanctorum (nbi S. Pii V. acta ponuntur) commemoratum
idem deest in corpore Iubilaeorum, quod vulgavit Eusebius Amore Can. reg. Lat. in
libro „De origine, progressu, valore, ac fructu Indulgentiarum“‚ Augustae Vind. et
Graecii 1735, 1 79-126.

a) exibent arch.

 

 

¹ Canisius 21. Novembris Augustam venit3 ubi pro P. Gregorio Roseffio in
ecclesia cathedrali contionatus est 23. et fortasse 30. quoque Novembris: v. infra,
mon. aug. (b 1).

‘-' 2 Rg 24, 16. 4 Rg 13, 23. 1 Par 21, 15. Ps 29, 11; 102, 13 etc.

³ Cardinalis Truchsess eum Dilingam portandum curaverat; cf. supra p. 115.

⁴ De hoc iubilaeo vide quae sub ipsas has litteras dicentur.
⁵ Vinck3 ef. supra p. 97--98,

