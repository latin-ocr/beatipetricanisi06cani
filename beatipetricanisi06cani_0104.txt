30 1487. Canisius S. Francisco Borgiae. Augusta Vind. 27. Aug. 1567.

vt perfectioribus iam connumeraretur. Hic ergo Eduardus de professione cum alijs
facienda monitus, palam protestatus est se bona conscientia eam facere non posse,
Rogatus causam, dixit alio loco se eam explicaturum. Vocaui itaque eum paulo
post ad cubiculum meum vbi Theologi alij aderant, petita est causa, Respondit se
iurare non posse in venerationem imaginum, obedientiam pontificis etc. Actum est
cum illo suauiter multis rationibus. Verum pertinacem inuenimus. Jussus est in
cubiculum secedere, dati ei sunt libri Catholici, egerunt singuli fere Theologi cum
eo priuatim multas horas quotidie et viua voce, et scripto, Sed is pertinacior indies
reddebatur, et rationes nullas admittebat, hoc vnum respondens, suum spiritum aliter
sibi testari, et omne tormentorum se genus prius experiri velle quam a suis opinio·
nibus recederet. Habuit autem phrases loquendi nostri temporis haereticis plane
conformes. Vnde quaesitus, Vbinam haec didicisset, Respondit, semper ita se cre-
didisse, et certum se esse de veritate, quicquid tandem definiret pontifex, Concilium
vel alia hominum congregatio etc. Tandem cum videremus obstinatum esse hominem,
nec vlla ratione flecti posse, misimus eum ad p. prouincialem, Monachij tunc agentem.
Verum ille, relicto p. prouinciali, ad vicinam huic oppido ciuitatem haereticam,
nomine Lawingam1, deflexit, vbi ab haereticis concionatoribus, vt habet rumor hic
sparsus, benigne susceptus est 2, et nouae cuiusdam fidei professionem ibidem fac-
turus dicitur. Et hic finis est huius Angli, qui si haereticus fuit semper, vt ipse
ait, insignem profecto praestitit- tot mensibus hypocritam, Commendamus illum P. T.
et aliorum patrum et fratrum precibus, si forte eius aliquando misereatur Dominus“
(ex autogr.; G. Ep. VIII f. 136). Haec relatio confirmatur et suppletur *litteris, quas
P. Thomas Gallus S. J. theologiae in universitate dilingana professor Dilinga 1. No·
vembris 1567 ad S. Franciscum Borgiam dedit. Ita enim ille: „Cum quodam die omnes
ad Sacellum nostrum ad profitendam fidem ex Bulla pontificis conuocaremur, ecce vnus
quem alteram Collegij idaeam venerabantur, coram omnibus non cum minimo fratrum
scandalo proclamat, se non tenerj ea quae ignorat fidej protestatione confiterj, nec
se credere quod pontifex quemuis ad hoc posset obligare, et cum eum Pater Rector
in cubiculo postea me etiam praesente examinaret, nullum in eo fidej fundamentum
compertum fuit, cum quo solo in cubiculum per triduum incluso, vt ad saniorem
rediret mentem, Pater Pisanus, Pater Gasparus3 qui ej primo antea exercitia de·
derat, M. Ricardus4 Hibernus egerunt.“ Postea „eum nescientibus alijs sine adiuncto
socio ad Patrem Prouincialem⁴‘ dimiserunt, „qui tunc Monachij degebat'‘ (ex autogr.;
G. Ep. VIII f. 142b).

Atque (ut hoc argumentum prosequar) Dilinga 4. Septembris 1567 Ρ. Theodericus
Canisius Borgiae *scripsit: „Nudiustffl-tius, qui fuit secundus septembris, conuocata
est tota ciuitas Lawinganahaeretica, quae mille passus hinc abest, ad maiorem
aedem illius loci, vbi praesente Duce Palatino Vuolfgango Lutherano cum sua aula,
et aliquot concionatoribus haereticis, habita primum est concio germanica ab haere-
ticO, deinde Eduardus Anglus publice instituto societatis latina lingua tum Catholicae
religioni renunciauit, et in specie praecipuos articulos haereseos Lutheranae professus
est. Subsecuta est alia concio germanica, qua societas insigniter est traducta, et
professio Angli haeretica, germanico idiomate populo est explicata. Subsecuta est
absolutio a peccatis et communio sub vtraque, omnia more haeretico et lingua ver-
nacula. Jnterfuerunt tres ex Theologiae studiosis, quos hinc iussu Cardinalis misimus,
vt acta referrent“ (ex autogr.; G. Ep. VIII f. 135⁸). Atque ipse Tilematmus Heshusius
XVolfgangi ducis contionator aulicus Neoburgo 14. Septembris 1567 Ioachimo Morlino
Lutheranorum „episcopo Sambiensi“ scripsit: „Sec. Septembris Jesuita Edvardus
Thornaeus Anglus, qvi Dillingae in collegio propter veritatem custodiae traditus

 

 

² Lauinga (Lauingen), oppidum unius horae spatio ab oppido dilingano distans,
imperio Wolfgangi Palatini, ducis neoburgensis et patroni Lutheranorum, subiecta erat.
'² Adiit M. Georgium Codonium, qui Lauingae Lutheranorum pax-ochum agebat;
v. infra, mon. var. (3). Aderat fortasse etiam Tilemannus Heshusius; ν. supra p. 27.
³ Haivodus. ⁴ Fleming.

