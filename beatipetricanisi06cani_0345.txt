1624. Ρ. Alphonsus Pisanus Canisio. Dilinga 13. Martii 1569. 271

Ihesus, Reuerende admodum in Christo pater,
sit semper nobiscum, Amen.

Voluit Reuerendus P. Rectorl, ut ego Responderem ad pro-
positiones de Indice librorum prohibitorum, utpote Doctoralia, cuni
ipse ad Rectoralia esset Responsurus.

Et primum quidem hoc occurrebat, intelleximus Galliam per
Cardinalem Lotharingum impetrasse magnam moderationem indicis a
summo pontifice2, ita etiam per Reuerendissimum nostrum, ut Ger-
maniae protectorem 3, qui nouit quam difficile et jmpossibile sit talia
seruari in Germania, posset impetrari, ut soli illi excommunicarentur,
qui legerent libros ex professo contra religionem tractanteS, et qui
ex professo legerent, non ad jmpugnandum, neque casu etc. sed qui
notas haereses gaudent legere 4.

De purgandis etiam libris 5, propter rei difficultatem posset sup·
plicari, ut liceat catholico lectori cuiuis delere, quae contra fidem
catholicam esse intellexerit ab ijs, qui docent in Vniuersitatibus ca—
tholicis eto. aut ut huiusmodi labor purgandorum librorum, qui est
infinitus diuideretur inter Academias, alioquin parum aut nihil in hac
parte facturas, si illis non injungitur.

Interim autem dum haec impetrantur, seruari poterunt, illa quae
commode fieri possunt, et in primis Biblia vulgaria, ut non legantur
in Germania, Editionis Catholicae, memini me audisse a Reuerendis-
simo nostro 6, id non posse seruari in Germania. Quo dicto mihi
uidetur dedisse facultatem, ut in suo Episcopatu legantur7. Quare

¹ Theodoricus Canisius.

² Quid Carolus Guisius archiepiscopus rhemensis (Rheims) et sedis apostolicae
per Galliam legatus impetraverit, nescio; nec quidquam huius generis exstat neque
in synodi provincialis exeunte a. 1564 Rhemis ab eo habitae (v. Can. V 643⁴) „sta-
tutis“ sive decretis, quae quidem vulgata sunt (multa enim deesse videntur, ut
notat Harduinus, Acta Conciliorum X 478), neque apud Fr. A. Zaccaria, Storia
polemica delle proibizioni de' libri, Roma 1777, 147-162, neque apud Heinr. Ιίειιπῖι,
Der Index der verbotenen Bucher I, Bonn 1883, 343—344.

³ Cardinalis Otto Truchsess episcopus augustanus, qui protector germanicae
nationis apud sedem apostolicam constitutus erat (Can. V 174⁷), hoc tempore Romae
morabatur.

4 Index Pii IV. haec habebat: „Si quis libros haereticorum vel cujusvis auc-
toris scripta ob haeresim vel ob falsi dogmatis suspicionem damnata atque prohibita
legerit sive habuerit, statim in excommunicationis sententiam incurrat. Qui vero
libros alio nomine interdictos legerit aut habuerit. praeter peccati mortalis reatum,
quo afficitur, judicio episcoporum severe puniatur“ : Regula X (Die Indices etc. 251).

⁵ De hac purgandi ratione v. supra p. 267 269.

‘³ Oardinali Truchsess; cf. Can. IV 744; V 37.

⁷ 111 Indice Pii IV. statutum erat: „Judicio episcopi aut inquisitoris stetur, ut
cum consilio parochi vel confessarii Bibliorum a catholicis auctoribus versorum lec-
tionem in vulgari lingua eis concedere possint, quos intellexerint ex hujusmodi
lectione uon damnum, sed fidei atque pietatis augmentum capere posse3 quam fa-
cultatem in scriptis habeant. Qui autem absque tali facultate ea legere Seu habere
praesumpserit, nisi prius Bibliis ordinario redditis, peccatorum absolutionem percipere
non possit“: Regula [V (Die Indices etc. 248).

