716 Mon. 1065 sive var. (1). Circa a. 1563—1570(‘?).

eius in memento specialiter habeatur. Jdem de S. Maria Magdalena
institui potest 1. Tres eleemosinae in honorem S. Antonij conferantur.
Jn potum eius tres guttae imponantur aquae benedictae 2. peragantur
aliquae peregrinationes, vel promittatur aliquid in loco celebri offeren-
dum. Praecipue vero puram et plenam faciat confessionem, et multum
se humiliet in hac vexatione. -Jn fide et spe magna confirmetur, vt
non dubitet de gratia Dei in hac pugna contra daemonem ipsi ad-
futura, praesertim si tentationes hostis detegat et reuelet, seque regi
sinat a confessario„ Petantur et preces bonorum pro tali persona.
Probatus exorcismus adhibeatur ab Sacerdote.

Remedia³ plura quae faciunt etiam ad maleficia depellenda. Con-
fessio perfecta et integra peccatorum. Communio frequens et humilis.
Auditio Missae deuota. Piae et feruentes orationes erga Deum, Vir-
ginem Matrem, proprium angelum, sanctos et angelos omnes. Aquae
benedictae aspersio, quae et potui adhibeatur. Comestio salisb et
panis benedicti, aliorumque ciborum a Sacerdote benedictorum 3. Jn
fronte0, ore, pectore, in tergo et ante se Vtatur frequenti crucis con-
signatione. Adhibeantur herbae benedictae vt palmae, etc. Frequenter
nomen JESVS nominetur. Loci et habitationis fiat mutatio. Ad loca
Sancta peregrinatio suscipiatur, ibique confiteatur. Fiant eleemosinae
quaedam et ieiunia 4. Curentur fieri sacra; et faciat sibi recitari bene-
dictiones et exorcismos ecclesiae. Confugiat ad aliquem virum probum
et peritum cui se commendet, et cui obsequatur per omnia. Jm-
ponatur ei manus Sacerdotis qui dicat: pater noster, Symbolum, Euang:
Joannis5 etc. Absoluatur ab excommunicatione si propter illam est
obsessus vel maleficiatus Excommunicent-ur daemones et maleficia
praesentia Cum accensis candelis benedictis, et breui oratione prae-
sentium ac etiam publica. Frequenter Satanae abrenunciet et seipsum
exorciset. Saepe dicat Angelicam salutat: et suos patronos inuocet.
Cum bonis et in Societate bona conuersetur. Bona loquatur et audiat.
Summam det operam vt maneat et viuat in gratia Dei et charitate,
quod est praecipuum fere remediumd.

Remedia illis conuenientia, quorum membra per maleficia uel
praestigias a debito usu, uel a coniugali debito reddendo impediuntur.

nl (justificor 1·1·. 399, (eadem manu) supr« rei-snm scripta sunt. b) Sequitur benedicti, omitt.
cl §quitia- Vel, oblitt. d) Quae sequnntzw, (ι (¹. ipso scripta snut.

¹ „Mariav quae vocatur Magdalene, de qua septem daemonia exierant“ : Lc 8, 2.

² ln omnibus ad obsessos iuvandos institutionibus, quae ex medio aevo super-
sunt, copiosus usus aquae benedictae commendatur (Franz l. c. Il 565; cf. etiam
[rituale Romanum Tit. X, c. 1).

3 Saepissime sacerdotes eiusmodi res benedicentes formulis utebantur, quibus
nomine ipsius ecclesiae Deum rogabant, ut ab iis, qui eas pie usurpaturi essent, in-
festationes daemonum abigeret; cf. Franz 1. c. Ι 127-129 260 270 503 etc.

4 „Hoc autem genus [daemoniorum] non eiicitur nisi per orationem et ieiunium“:
Verba Christi Mt 17, 20; cf. Mc 9, 28.

⁵ ld est initium huius evangelii; cf. supra p. 715⁶.

