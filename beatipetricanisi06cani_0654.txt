580 Mon. 954 sive it. (Τ). Annis 1565, 1568, 1573.

praemiis fruuntur; tertius Auenionensis Archiepiscopus, pari vitae in—
tegritate dignam tanto munere operam suae nauat Ecclesiae 1. Vir
igitur sanctus a viris sanctis, fama iam ante notus magno in honore
habebatur: et vero ea hominis erat praesentia, et ea honeste faciei
et totius vultus ad modestiam compositi dignitas, vt vel silente fama
beneuolentiam et reuerentiam sibi conciliaret, oratio spiraret sancti-
tatem. Incredibilem apud hos, perpetuamque hominum frequentiam
pietatis studia colentium obseruauit. Multos praeterea viros principes,
tum Ecclesiastica dignitate insignes, tum nobiles Romanos commemo-
rabat nominatim, quorum cum copiosas EleemosynaS, tum memoranda
facta, insigniaque virtutum exempla recensebat. Haec pusillo tum
gregi Collegij Germanici, alijsque studiosis Germanis adolescentibus
exponebat eosque ad ista aliaque eiusmodi accurate indaganda et re-
cognoscenda accendebat, vt se, cum in Germaniam redirent, oculatos
testes Romanae pietatis exhiberent 2, aduersus impios latratus veritati
obsistentium haereticorum, docebatque multorum Germanorum culpam,
qui Romae diu versati, ad haec tanta, et tam illustri laude digna ex-
oculati, ad improba tantum, et relatu indigna, quae de Romanis rebus
in Germaniam perferrent, mentis aciem intenderent, et ad foeda Vlcera,
quae haereticorum fecerat impietas, ipsi vngues accederent. Et sane

mirum non est in tanta Ciuitate, tanta omnium gentium colluuione, ⁸

in feraci solo, faecundaque segete, herbas saepe noxias, et aliqua
vitiorum semina succrescere. Querebatur igitur vir diuini honoris
studiosissimus, quae naturae vitio in magna multitudine fieri solent,
ea quodammodo ad instituta conuerti, et paucorum culpam in ciui-
tatem omnem conuerti: Ingentem vero laudum siluam, a tanta vir-
tutum multitudine enatam praeteriri. Ita vir summe industrius nun-
quam de diuina causa promouenda, fideque Catholica constituenda
cogitationem ponebat; et cum, quid ipse faceret, exponebat, quid ex
illo imitari ipsi deberemus, docebamur.

¹ S. Philippus Nerius († 1595) Romae sub a. 1557 ad „S. Hieronymi a cari-
tate“ parvam aedem sacram aedificaverat, quam „Oratorium“ vocabat; ibi et ipse
et eius sodales, ut Taurusius (Tarugi, † 1608), Bordinius († 1609), Baronius († 1607),
modo de moribus christianis, modo de vita Sanctorum et similibus argumentis coti-
dianas orationes habebant; sub a. 1563 complures eorum Pii IV. iussu ecclesiam
8. Ioannis Baptistae, quae Florentinorum erat, administrare et in commune vivere
coeperunt, Philippo ad S. Hieronymi manente. In Oratorio autem iam inde ab anno
circiter 1559 Baronius Philippi iussu historiam ecclesiae ab adventu Christi usque
ad saeculum XV1. populo enarrabat; qua per 30 annos septies repetita, eodem
Philippo iubente insignes illos „Annales Ecclesiasticos“ edere coepit, quibus Centuria-
torum Magdeburgensium „Historiam Ecclesiasticam“ refutabat (Hier. Bernabaeus
Congr. Or., Vita S. Philippi Nerii c. 6, n. 61-64, in Actis Sanctorum Maii VI,
Antverpiae 1688, 535—536. Capecelatro-Lafser, Der heilige Philippus Neri, Frei-
burg i. 131. 1886, 109—110 153-154 204—212).

‘·' Pei-doctus vir Ioannes Franciscus Lombardus Roma ex aedibus cardinalis
Sirleti 11. Novembris 1568 cardinali Hosio scripsit: ⁷,Roma siquidem satis diuersa

ab illa, quae delitiis affluebat vanitatis, nuuc vere spirat odorem sanctitatis“
(Cyprianus, Tab. 484—485).

