Roma initio m. Decembris 1568. 233

Germania uel Italia: quod si uideretur eum non posse iuuari, dimit-
tendum esse, suauiter tamen et amanter cum illo agendum esse, sed
et clare.

XIII. Quid de ingressu Serenissimarum Reginarum in Collegium? 1
R. est: Patrem Viceprouincialem esse admonendum de eo moderando.

XIIII. An P. Canisius cum nomine tantum, an etiam cum auctori-
tate ProuinciaHs, sit in Germaniam remittendus-2. R. est: Eum et
re et nomine Prouincialem redire, sicuti et fuit hactenus; et quidem
per aliquod breue tempus dum executionj mandantur quae Romae
sunt constituta, exercebit ipse Gubernationis munus, per P. tamen
Viceprouincialem: postea se recipiet ad scribendum, et omnino com-
mittet Viceprouincialj administrationem Prouincias. Si quid tamen
in re aliqua grauj ipsi uideatur omnino fieri debere, poterit eidem
iniungere, uel Romam si uidebitur scribere, sicut et Viceprouincialis
eum in huiusmodi grauibus rebus poterit consulere.

XV. Quid de clandestinis matrimonijs‚ cum decretum Concilij
publicatum non sit Jngolstadij‚ authoritate ordinarij 3, sed tantum
Principis4. Responsum est: quod decretum illud uim quidem suam
habet, etiamsi non sit publicatum authoritate Ordinarij5, a quo
tamen ad cautelam, posset consensus curari: Et hoc Ingolstadium
scribendum est.

Ex commissione P. Praepositi

vloannes de Polanco.

Inter haec responsa nullum est, quod magis mirum videri possit, quam ultimum;
hoc enim edicitur decretum Concilii Tridentini, quo matrimonia clandestina sive
aliter quam praesente parocho et duobus tribusve testibus contracta irrita esse
iubentur, „uim suam habere, etiamsi non sit publicatum authoritate Ordinarij“‚ sed
„tantum Principis“. Refert quidem Aeyfidrzm Μανία 6131ιίίὶ S. J. († 1748), quem
Benedictus XIV. ob iuris canonici peritiam magni faciebat et ad opus ⁷,De Synodo
dioecesana“ conficiendum adhibebat: „S. Congregatio Concilii . .. Senatui Coloniensi
sciscitanti, an menti Tridentini factum esset satis per Decreti publicationem non in
Ecclesia Parocliiali, sed voce Praeconis in Platea Civitatis. respondit: ‚affi1·mative‘.“
Ita testari cardinalem Robertum Bellarminum († 1621) in „annotationibus“ ipsius

¹ Magdalena et Helena reginae a S. Pio V. facultatem impetraverant collegium
oenipontanum, quotiescumque ipsis visum esset, ingrediendi; qua facultate cum
frequentius uterentur, Hoffaeus viceprovincialis cum Canisio per litteras conquere-
batur3 v. supra p. 215.

² P. Paulus Hoffaeus viceprovincialis ad Borgiam Augusta 17. Decembris 1568
scripsit: „Audio P. Oanisium redire, tempus est vt P. V. ex animo obsecrem me
ab hac gubernandi cura liberet: aut si id fieri hoc tempore non potest saltem clare
perscribat quid agere debeam, quid agere sine P. Canisio non possim“ (ex autogr.;
G. Ep. IX f. 14021).

³ Martini a Schaumberg episcopi eystettensiS. In *Historia collegii lngo]-
stadiensis S. J. affirmatur in dioecesi eystettensi Concilium Tridentinum a. 1575
nondum fuisse promulgatum (cod. eystett. „Hist. coll. Ing.“ [v. Can. ΙΙ LI] p. 23 24).

‘¹ Alberti V. Bavariae ducis.

⁵ Vide quae de hoc responso sub ipsas has Polanci litteras dicentur.

