304 1650. Canisius S. Francisco Borgiae.

consulatur oro in Christi gloriam: erit mihi semper acceptissimum,
quicquid obedientiae sanctae uisum fuerit, statimque deponam graue
onus, cum placuerit P. Τ. magnas etiam gratias Christo et superiori
dicturus.

Nunc uenit Augustam Rector Dilingensis, ut paulum sese recreet,
sicut suasit medicus. Fui autem his diebus Dilingae1, et didici,
quanti referat, talem Rectorem praeesse duobus collegijs³, tum semi-
nario atque toti gymnasio‘2. Hinc optare quidem, sed non suadere
audeo, vt ex eo Rectore fiat prouintiae administrator, ut cui nullum
idoneum successorem liceat substituere, ut arbitror plane. Dominus
in suam gloriam uertat omnia, et praesenti nostrae consulat necessi-
tati per T. P. ac Doct. Natalem, ut- qui res prouintiae nostrae sibi
maxime perspectas tenet.

Misi ad D. Thomam Gallum ea, quae scripsit P. T. nimirum ut
Lauretum ob causas duas, aut Romam quoque ob votorum solutionem
proficiscatur, si nolit Viennam adire 3. Respondit autem literas ad-
serenti fratri nostro, neque Austriam, neque Jtaliam sibi placere.
Praeterea scripsit ad me miser ea, quae his adiuncta mitto 4, ubi se
prodit, de Romano superiore et summo capite, deque votorum suorum
obligatione male prorsus iudicare. Mitto etiam scriptum Domini Can-
cellarij Bauarici5, cui profecto debemus, quodb tam pie et serio ad—
moneat hominem, vt ad se et vocationem suam redeat errans frater 6.
Et curn Cancellario quidem semel et iterum egit, sed frustra, nihil
eorum obtinens, quae desiderauit, nimirum ut parochiali curae uel
Ecclesiasticae functioni in Bauaria praeficeretur a Principe. Hodie
misit ad nos Decanus Ecclesiae Gathedralis huius7, et exposuit, Doct.
Thomam quinquies ad se uenisse (nunquam autem nos vicinos inuisit)
et maiorem in modum rogare, vt ad suam et suorum inopiam suble-
uandam in vicinis Ecclesijs pastor ruralis esse possit: Qua de re
postulauit idern Decanus nostram sententiam, utpote non satis fidens
homini ordinis sui desertori, et fratreS, imo et superiores accusanti.
Respondimus autem modeste, Doctorem hunc cum esset Monachij‚
authoritate P. T. missum esse Viennam, et nos illi propterea dedisse

a) Duo rr. sqq. α C. in mceryine addita sunt. b) Ita C. ipse correoeit ex quia.

¹ Inter 11. et 16. Aprilis3 nam diebus 10. et 11., quae erant Dominica et Feria 11.
Paschatis, Augustae ad S. Mauritii contionatus est; v. infra, mon. aug. (b 2).

² Universitatem significat. Ipse leeodoricus Canisius Dilinga 7. Ianuarii 1569
ad Borgiam *scripsit: „Conuictorum Collegium florere pergit. . .. Bene etiam se
babet pauperum studiosorum domus, cui superintendit P. Georgius Minister. .. .
Habemus et Medicum proprium, qui non minus doctus quam pius est, quem in
gratiam Academiae, et praesertim Societatis, alit Reuerendissimus Cardinalis“ (ex
autogr-‚3 G. Ep. X f. 139). De medico cf. supra p. 22.

³ Vide supra p. 280. 4 Haec V. supra p. 301.

⁵ Simonis Thaddaei E0k; v. supra p. 275.

⁶ Cf. Iac 5, 19 20. Τ Cbristophorus de Freyberg.

