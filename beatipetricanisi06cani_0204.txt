130 1538. canisius Friderico a Wirsberg. Dilinga 9. Dec. 1567.

Caeterum quod ad alios a dictis Confessarijs non malitiose, sed
ignoranter absolutos attinet, est horum quoque Conscientijs a Praelato
consulendum, vt quos constat ab excommunicatione et peccatis ab·
solutos non fuisse, sicut falso id sibi persuaserunt. Vbi hoc medium
et remedium Praelato superesse videtur, vt is absentes illos iam ante
a suis illegitime absolutos et inscios, ab excommunicatione maiore
liberet, liberosque pronunciet.

Vnde intentione animi sui ad omnes illos quantumuis procul ab·
sentes conuersa dicat. Vos, qui a meis Confessarijs in hac Diocesi
ob casum haeresis intra certum tot annorum spatium absolutionem
inualidam accepistis, absoluo omnes et singulos a sententia maioris
excommunicationis, in quam propter haeresim incidistis, in quantum
possum et valeo, Jn nomine Patris et Filij et Spiritus sancti. Amen.

Quoniam vero satis non est, praedictos absentes ab excommuni-
catione, in casu haeresis liberari, nisi praesentes etiam a peccatis
reliquis absoluantur: curet idem Praelatus, vt Confessarij omnes,
praesertim Parochi, cum primum poterunt, et maxime tempore Paschatis,
rationem peculiarem illorum, quos antea perperam absoluerunt, habeant,
eosque praeparent etiam ac promoueant‚ ad absolut-ionem de peccatis
suis omnibus petendam 1. Aliam certe simpliciorem viam, re cum
Sapientibus collata, non reperio, et spero hanc ipsam Praelato bene
conanti non prorsus difficilem fore Domino auxiliante, qui suam nobis
gratiam semper augere dignetur, tuamque celsitudinem³ diu Ecclesiae
sanctae conseruet.

Adjunxi Decretum sacri Concilij Tridentini, quod cupio vehementer
in Ecclesia Herbipolensi aeque ac Augustensi vbique publicari, vt
Coniugia clandestina, quae tot pariunt in vulgo turpitudines et scan-
dalab, prorsus e medio tollantur, et Sancto Matrimonio suus demum
honos restituatur2. Dilingae 9. Decemb. Anno 1567.

a) cesitudinem (Ψ. b) sandala ap.

 

 

¹ Ex his litteris cognoscitur, Canisium rigorosiorem illam sententiam secutum
esse, quae ita habebat: Ne illos quidem haereticos per quosvis sacerdotes ab epi-
scopo delegatos absolvi posse, qui perpetuo impedimento (ut nihil dicam de iis qui
ad tempus impediebantur) prohiberentur, ne summum pontificem ipsi adirent; in qua
condicione certe miserrimis illis temporibus plurimi ex haereticis dioecesis herbi-
polensis erant. Idem etiam ineunte saeculo XVII. theologi aliqui iique graves sen-
tiebant, ut Thomas Sanchez S.J. († 1610), Opus morale in praecepta Decalogi 1. 2,
c. 13, n. 37 (tom. Ι, Lugduni 1615, 132), et Martinus Bonaclna († 1631), De Cen—
suris in communi disp. l, q. 3, punct. 2, 11. 4 (Opera omnia I, Lugduni 1678, 352);
alii hoe saltem affirmabant: Eiusmodi absolutionem non esse tutam3 ita Dominicus
(1 Soto O. Pr. († 1560), Commentarii in Quartum §ententiarum dist. 22, q. 2, art. 3
(tom. Ι, Venetiis 1570, f. 40512). Caeterum cf. supra p. 78⁵. Ego Canisii sententiam
’ pono, nec tamen ulla ratione iudico.

2 Decretum illud „Tametsi“ (sess. 24, de ref. matr. decr. 1) dicit, quo matri-
monia, quae aliter quam coram parocho et duobus tribusve testibus inirentur, irrita
esse iubebantur.

