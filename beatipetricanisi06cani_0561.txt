Oeniponte 24. Octobris 1571. 487

Quid alij de nouo librol sentiant, non adeo magni refert, modo Patribus
meis utcumque sit satisfactum. Audacter me commisi pelago, et irri-
taui non paucos crabrones: iuuer quaeso R, T. precibus, ut uitem sco-
pulos, et saluas merces ad portum perducam afflante uento prospero,
Si plures mecum hic nauigarent, minore negotio et meliore successu,
nisi fallor, haec tota uelitatio conficeretur. Sed curabunt Patres suo
tempore, nihil dubito, ut quod minimus ego rudi coepi minerua, pro
ipsa rei dignitate, et secundum piorum expectationem mature pro-
moueatur solideque perficiatur³ Christo auxiliante. Magnum sane et
communem Ecclesiae profectum hinc ego secuturum arbitror, cum e
nostris Theologis multi scriptores constituentur. Ac Gallicanam pro-
fectionem a R. T. cum fructu multorum peractam esse non possumus
diuinae bonitati non gratias agere 2. Vtinam uero Germaniae quoque
nostrae talis contingat uisitator, qui coram spectet, iudicet, constituat
omnia in his collegijs atque prouintiJS, ut vocationi nostrae ad maiorem
Dei gloriam satisfaciamus. In specie nihil dicam de statu rerum no-
strarum, sit ea cura penes P. Prouintialem3 aliosque Hectores, qui pro
ratione sui muneris diligenter isthuc cuncta perscribunt. Ego contio-
natorem aulicum hic praesto Principi4, sed vtinam fructus optatus et
in aulis rarus consequatur imbecillum operarium: scribo etiam aliquid
de Deipara, tardius autem quam uellem, ut exitum laboris nondum
prouidere possim5. Mitto nunc literas parentum ad Oenipontanum
adolescentem, R. T. non incognitum, et a nostris auulsum, ut audio 6.
Speramus interim illum in offitio esse, et coepta studia persequi, et
parentum expectationi respondere. Sin aliter ille se gerit, quam par
est, percupiunt parentes ad se scribi, qua ratione illi rectius possit
esse prospectum. Recreauit omnes Catholicos uehementer, quod nun·
tiatum est de noua in mari nostris parta et diuinitus concessa victoria,
quam diuturnam Christus et Ecclesiae suae felicem esse uelit 7. Ora
pro me Pater, tuumque Canisium iuua. Oeniponti 24 Octob. 1571.
Seruus in Christo P: Canisius.
† Admodum Reuerendo Patri, P. Euerardo Mercuriano Assistenti

et Theologo societatis JESV, Romae.
a) Ita C. cori-exit ex mature promoueant solideque perficiant.

 

 

 

¹ Librum de S. Ioanne Baptista adversus Centuriatores a se scriptum significat.

² Vide supra p. 420¹. ³ Paulum Hoffaeum.

4 Ferdinando ΙΙ. archiduci. ⁵ Vide supra p. 420 425.

⁶ Godefridus Zott filius Sebastiani Zott, consiliarii regiminis Austriae superioris,
cum in collegio germanico convictor fuisset, ob infirmam valetudinem et alias rationes
ex eo exierat: v. infra p. 491.

⁷ Classes hispanica, veneta, pontificia S. Pii V. opera inter se coniunctae apud
Echinadas insulas sive Naupactum (Lepanto) sub Ioanne Austriae duce (Don Juan
d‘Austria) 7. Octobris 1-571 de classe turcica clarissimam victoriam reportaruut3
quam Pius V. et eo ipso tempore, quo pugnabatur, coelitus cognovit, et rosarii mariani
precibus, quae eo die in universa ecclesia recitabantur, impetratam esse censuit.
Qua quidem victoria Christiani longe minus, quam par erat, usi sunt; hoc tamen
sunt consecuti, ut Turcarum ab eo tempore iam multo minor esset terror.

