Augusta Vind. 4. Septembris 1568. 221

Divulgabatur autem circa ipsum hunc a. 1568 a Lutheranis *libellus manu
scriptus et a Clzristophoro Iacobello lutherano, augustani „hospitalis civici parocho“
(ita eum appellat Gassarus apud Menckenimn l. c. I 1925) compositus, cui hic fere
titulus erat: „Jesuitterische Hanndlung, Teuffels Beschworung, vnd anstreibung‚ vnd
was sich darneben, zwischen Innen, der Frawen Georg Fuggerin, vnnd dem Predig-
cannten jm Spittal verloffen vnd zugetragen hat, M.D. LXV111.“ Ubi refertur, ex
famula quadam Georgii Fuggeri, a septem daemonibus, quorum alius alii successerit,
per Doctorem Simonem Scheibenhart (parochum ad S. Mauritii) liberata, 25. Iunii 1568
per P. Wendelinum (V'olck) in templo Dominicanorum, Georgio Fuggero et aliis fere
ducentis astantibus, octavum daemonem eiectum esse; qui se „Hellhundt“ vocari
affirmaverit et, aWendelino coactus, narraverit, puellam illam varia peccata admisisse;
puellam quoque ipsam, cum daemon eiectus esset, eadem confessam esse. Haec,
inquit Iacobellus, relatione ( „Neue Zeittung“) quadam sparsa sunt; in qua praeterea
narratur: Exorcismi illius lutheranum quoque ministrum quendam adfuisse specta-
torem; atque hunc continuo Ursulam Fuggeram adisse ab eaque petiisse, ut puellam
quoque suam, quae et ipsa obsessa esset ideoque in valetudinario custodiretur, per
Iesuitam illum liberandam curaret; Volckium autem animum ad opem ferendam
paratum obtulisse. Verumtamen, inquit Iacobellus, haec falso narrantur, „J'st ain
teuffelische, faiste, Batzete, vnnd recht Iesuitterische lugen“. Se nequaquam ex·
orcismum illum spectasse; Ursulam vero Fuggeram in valetudinarium venisse et
effecisse, ut Maria —id ei nomen erat — invita potius quam libenti animo in aedes
fuggericas transmigraret ; ibi autem Volckium exorcismos ei adhibuisse, lacobello
(Fuggerae invitatu) praesente quidem, sed puellam obsessam 6556 negante; postea
vero Mariam, minis et vi adactam, lutheranismum abiurasse et catholicam fidem
professam esse: Iesuitas autem toti „ministerio evangelie& illusisse et exorcismos
ex domesticis parietibus in omnes ecclesias transtulisse (ex libelli exemplo, eodem
fere tempore scripto, quod exstat Maihingae [Maihingen] in bibliotheca principum
de Oettingen-Wallerstein ¹, Cod. „111 [Deutsch] 2.“ f. 7).

Ita quidem Iacobellus Lutheranus acerrimus, qui Matthiae Flacii partes
sectabatur et cum reliquis Lutheranorum ministris augustanis tantopere dissidebat,
ut tandem officio cedere ipsorum opera per magistratus cogeretur (Gassarus,
Annales, apud Menckenium l. c. 1928—1929). Multae certe fabulae de Iesuitis eo
tempore disseminabantur (cf. supra p. 185). Hoc tamen etiam ipse Ρ. Matthaeus
Raderus S. J„ inter a. 1594 et 1598 scribens, de Susanna in *Annalibus Augustani
Collegii (cf. Can. II L1—L11) narravit: Eam, cum Ursulae Georgii Fuggeri uxori
famularetur, daemoni se devovisse devotionisque litteras suo sanguine scriptas
eidem tradidisse, deinde ad mensam eucharisticam accessisse et sacram hostiam,
ex ore extractam, „in locum pudendum⁴‘ coniecisse; quod ubi fecisset, statim eam
a daemone esse obsessam; Ursulam autem re cognita, quid faciendum esset, ex
Wendelino Volckio confessario quaesivisse (Cod. friburg. „Hist. coll. Aug.“ p. 38—-423
cf. etiam Agricolam l. c. Ι, Dec. 3, 11. 226). Hoffaeus viceprovincialis id negotium
tractabat, consulendo etiam viros doctos; exstat adhuc *epistula Dilinga 23. Au-
gusti 1568 a P. Alphonso Pisano S. J. theologiae in ea universitate professore
Augustam ad Hoffaeum missa, quae paene tota de obsessione diabolica et de ex-
orcismis est; acturum se dicit Pisanus de diabolo „contra diabolum, qui tantum
negocium nobis facessit“; ac primum quidem de „Maria“ obsessa (de qua plura
paulo infra dicentur) disserit, deinde de „Susanna“ illa, quae „publice vexatur tam
diu ab hoste, et laceratur corpore, et laceratio visa fuit in S. Vdalrico a popul0“;
postea, utrum unus diabolus ab altero eici possit necne, quaerit (ex autographO,
quod exstat Augustae Vindelicorum in archivo urbano, „Kath. Wesensarchiv“ L 472).

¹ Aliud exemplum exstat Augustae Vindelicorum in bibliotheca urbana
(A. Stauber, Das Haus Fugger, Augsburg 1900, 128—129). Bernae (Bern) quoque
in bibliotheca urbis eiusdem libelli apographum asservatur: Catalogus Codicum
Bernensium (Bibliotheca Bongarsiana). Ed. Herm. Hayen, Bernae 1874, 203—206.

