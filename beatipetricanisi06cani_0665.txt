2., 3., 6. Octobris 1568. 591

4‘? De modo autem interrogandi haec praescripsit Congregatio,
ut nenio de hac re interroget sententiam eius a quo petit informa-
tionem: sed de rationibus illis et causis in utramque partem ex quibus
recte iudicari possit cogendam esse uel non cogendam Congregationem
generalem.

Qui petit informationem puram intentionem habeat, et Dei tantum
gloriam et Societatis bonum spectantem: affectibus omnino uitiosis
reiectis. Voluntatis autem propensionem neque prae se ferat, neque
in hanc potius partem quam in illam, quoad eius fieri possit, inclinet:
donec post informationem et orationem suo loco et tempore unus-
quisque statuat quam sententiam dicturus sit.

Cum informationem de hac re ab aliquo accipit seruet alteram
aurem alijs et os Deo.

Si quis aliquid intellexerit, quod secretum requirat is praeter-
quam cum his qui suffragij ius habent silentium seruet memor cha-
ritatiS.

5? De modo autem respondendi statuit Congregatio, ut nemo
obtrudat informationem alteri non petenti: et quae de interrogantis
intentione et uoluntate dicta sunt seruet interrogatus. Deinde ut
tanquam de re speculatiua, uel omnino ad se non pertinente quid
sentiat, praecise conetur explicare: neque solum mendacia sed etiam
amplificationes rescindat: nihil temere dicat; sed omnia considerate,
certa pro certis, dubia pro dubijs exponat, ut qui rationem Deo sit
redditurus,

6? Postremo statuit Congregatio‚ ut singuli qui suffragij ius habent
Missas de Spiritu Sancto die 6²} Octobris faciant: Deinde omnes con-
ueniant, et orationem simul praemittant3 in qua demum unusquisque
apud se statuat quam sit dicturus sententiam de cogenda Congregatione,
uel non cogenda eamque postmodum scriptam tradat.

Die 6²²} Octobris, peractis Missis de Spiritu Sancto conuenerunt
Patres in Sacellum Rdi P. Nostri Generalis, et post orationem prae-
stitutam dederunt scriptas suas sententias, qui ius suffrag—ij habebant;
cum P. N. Generali praesenti, et omnium sententijs publicatis, nemine
discrepante statutum est, cogendam non esse Congregationem generalem.
Et omnium consensu, eodem die dissoluta est Congregatio. In quorum
fidem Ego Petrus Ribadeneyra Secretarius haec acta subscripsi meo

„propter quas Generalis a suo officio absolvi possit“; ut cum peccata quaedam com-
miserit3 atque etiam fieri posse, ut in congregatione generali deliberari necesse sit
„de rebus perpetuis ac magni momenti: quales essent, verbi gratia, Collegia vel
Domus dissolvere, aut alio transferre3 vel res admodum difficiles ad universam
Societatem spectantes; vel rationem procedendi in illa pertracta1·e“; posse tamen
praepositum generalem, ⁷,adiutum communicatione, quam cum universa Societate
habet“ („per transmissas litteras, et personas, quae ex Provinciis venire debent“),
et „eorum opera, quicum ipso degent“, „multa constituere sine Gongregatione totius
Societatis“ (Constitutiones P. 8, c. 2, n. 1 2 B; P. 9, 6. 5, n. 4).

