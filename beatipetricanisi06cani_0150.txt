76 1506. Canisius Friderico a Wirsberg.

Catholicorum statuum aeditam 1. Legat quoque Cathechismum Ro-
manum et similia, quae ad rectam rationem¹ peragendi in Ecclesia
cultus diuini, ad Catholicam administrationem Sacramentorum, et ad
disciplinam Canonicam Clero et Episcopo necessariam maxime pertinent.

Graue crimen esse putet, neque per se cognoscere, quae sunt Epi-
scopo ex iure Diuino et Canonico cognoscenda, neque ad manum ha-
bere bonum et peritum uirum, praesertim Canonistam, qui moneat
subinde, de obseruandis et uitandis, circa functionem et iurisdictionem
Episcopalem; Vnde fieri solet, vt Episcopi plerique multa committant,
quorum rationem neque judici Christo, neque suis Ordinarijs praelatis2
reddere queant, imo inexcusabili quadam iuris ignorantia ducti, po-
testatis suae limites excedunt, nec raro in censuras Ecclesiasticas
incidunt periculose.

Habeat igitur sapientem et expertem Canonistam, et cum eo
partiatur curas Episcopalis offioij sui, gaudeat ab eo admoneri saepe,
cum illo fidenter conferat de ijs, quae pertinent ad ordinationem Cleri-
corum, ad Collationem beneficiorum, ad confirmationem parrochorum,
ad uisitationem Ecclesiarum, ad reformationem grauiorum abusuum,
praesertim qui cultum diuinum contaminant, et scandala publica secum

trahunt. Talem uero Canonistam in Italia potius, quam in Germania
muememus.

Habeat praeterea fidum Confessarium, cui suam conscientiam
singulis mensibus aperire et iudicandam permittere possit. Ita fiet
ut seipsum paulatim in quibusdam emendandis uincat facilius, et
maiorem Dei gratiam sentiat ad munus suum rectius obeunduni³.
Qui Confessarius de multis admonebit commode, praesertim si doctus
et non omnino uulgaris nimiumue familiaris fuerit.

Multa sanciuntur, et iam ante sancita sunt a Summis Pontificibus,
quibus Episcopi omnes obedientiam et reuerentiam debent maximam.
Fit tamen saepe numero, ut mandata et decreta Summorum Pontificum
ab Episcopis ignorentur et negligantur: Vnde nec ad inferiores Epi-
scoporum praelatos et pastores ea peruenire possunt. Quicquid autem
inde periculi consequitur, in Caput Episcopi merito redundat, et illi
debet imputari. Quare consultum erit prorsus, ut Episcopus libenter

a) Quae sequuntur, usque ad Multa εκεῖ.) meque ἰνι Β, neque apud Ii’ exstant.

 

 

¹ Canisius comitia imperii dicere videtur, quae a. 1547—1548 Augustae Vin-
delicorum a Carolo V. caesare habita sunt. „Fornzula Reformatz'onis per Caesaream
Majestatem Statibus Ecclesiasticis in Comitiis Augustanis ad deliberandum exhibita,
et ab eisdem probata et recepta“ exstat apud Joh. Christ. Lz‘lniy, Des Teutschen
Reichs-Archivs Partis generalis continuatio, Leipzig 1713, 851—866. ln hac „For-
mula“ aliqua quidem bene praecipiebantur3 sed quia non tam ecclesiastica, quam
civili potestate (cui ea in re ius nullum erat) praecipiebantur, nec Romae pro-
babantur, nec Germaniae magnam utilitatem afferebant; cf. Raynalcwm l. c. in
a. 1548, n. 57, et Janssen l. c. ΙΠΠ-13 691.

² Arcfflepiscopis, summo pontifici etc.

