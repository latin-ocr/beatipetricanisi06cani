Dilinga 1. Septembris 1571. 477

stitui professores, quos deinde mutari uel auocari, ut solent, mole-
stissime ferent. Fauet modo nostris utcumque D. Eiseingreinius1
Vicecancellarius‚ penes quem summa est authoritas: eo autem absente
uel moriente difficile sit parem reperire patronum, qui nostros tueri
uelit ac possit contra tot aemulos. Quocirca confirmo P. Theodorici
sententiam, detrectandum 1100 onus esse potius quam suscipiendum
Jngolstadij, neque propter incertum fructum in auditoribus externis,
nostros multis periculis, et grauioribus fere laboribus, quam perferre
possimus, exponendos esse, praesertim cum difficile sit ab istis tum
aulicis, tum academicis obtinere integras conditiones, quae nobis ad
scholam Jngolstadij iuuandam simul et reformandam sunt prorsus, ut
censeo, necessariae.

Sed si aliter uisum erit superioribus, qui gratificandum fortasse
putant bono Principi, ne conceptam illius de nobis piam expectationem
fallamus, et molestum uidebitur, ni fallar, Ρ. Prouintiali, referre pedem,
et oblatam amittere occasionem in hoc collegio promouendo: si in-
quam³ suscipienda sit haec prouintia‚ ut nonnullib putant, duo quae-
dam adhibenda remedia putarim. Alterum est, nihil ut promittatur
Principi post exactum annum probationis& nisi coram agatur cum
aulico Senatu Monachij de praecipuis difficultatibus, quas P. N. Ge-
neralis in suo ad P. Prouintialem responso indicauit 3, nostrisque libertas
debita impetretur. Alterum ut si mittendus esset Visitator anno se-
quenti, sicut confido, in hanc prouintiam, per se ille transigat negotium
una cum P. Prouintiale, et uiua uoce potius quam scripto tractentur
omnia, priusquam annuat P. Prouintialis. Jnterea uero scribi poterit
ad P. Prouintialem, ut difficultates praesentes et si quae aliae metui
possunt, in scriptum unum colligat, et rursus, remedia illis adhibenda
commonstretc, re collata cum Consiliarijs. Optarim uero maxime, ut
res tota de integro tractaretur cum Principe, neque super fundamen-
tum hoc caducum et imperfectum, hoc est super scriptum Senatus
aulici aedificaretur-4. Siquidem non magnae authoritatis illud esse
audio, et suo tantum authori magis quam principi tribuitur. Jntelligo
etiam, inferiorum classium pueros nunc abuti sua libertate, quam in
gymnasio Jngolstadiano experiri coeperunt, neque fieri posse puto, ut
mediocriter in offitio contineamus classium superiorum auditores, nisi
nostris maius competat ius gubernandi, magisque sint illi exempti ac
liberi a statutis, ut uocant, Vniuersitatis. Nec erit abs re fortasse,

a) Ita C. correxit ex· si uero. b) Ita C. corrant ez ut omnes. c) Quattuor ru. sqq. ct C. in
maryine addita sunt.

¹ Martinus Eisengrein universitatis patronus, vicecancellarius, professor.

2 Mense Martio a.1571 Societas „per modum probationis“ cursum philosophicum
et paedagogium sive gymnasium ad annum susceperat curanda; v. supra p. 464.

³ De his S. Francisci Borgiae litteris v, supra p. 461—464.

4 De hac „resolutione“, ab Erasmo Vendt ducis consiliario composita, vide
supra p. 449 461 465.

