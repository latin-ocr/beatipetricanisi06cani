432 1728. P. Theodoricus Canisius S. J. S. Francisco Borgiae.

IESVS
Admodum Reuerende in† Christo pater, pax Christi etc.

Literas T. P. 13 decembris Anni 1570 datas, accepi. Communi-
caui autem cum R. P. Petro Canisio Halense negotium, de quo ad-
moneri T. Ρ. a me voluit1. Quantum ego ex sermonibus et modo
procedendi R. P. Prouincialis colligere potui2 hactenus scopus eius
esse videtur iste, vt prouinciam hanc concionatoribus et sacerdotibus
egentem, compendio quodam iuuare possit. Sunt autem plaerique ex
fratribus maturae iam aetatis et bonis talentis praediti, sed philo-
sophiae et Theologiae necessaria cognitione destituti; qui si ad Aca-
demias mittantur, multis annis, priusquam cursus harum scientiarum
peragant, ibi haerere cogentur, non sine magno Collegiorum personis
egentium incommodo. Sunt item aiij, qui ad grauiora illa studia,
quae in Academijs tractantur, minus sunt idonei, sed mediocribus
iuuari solent. Vt ergo et horum imbecillitati, et prouinciae necessitati
consuleretur, nouam istam studiorum rationem inijsse videtur p. pro-
uincialis, vt scilicet habito fratrum et patrum delectu faciliorem et
breuiorem illis tam philosophiae quam Theologiae cursum tradi curet,
quatenus scilicet futuris Confessarijs et Concionatoribus satis sit. J ntel-
ligo, Titelmanni Dialecticam nunc tradi quatuor auditoribus 3.

Alios vero octo, ni fallor, tam scripturae sacrae, quam contro-
uersijs et casibus conscientiae operam dare. Casus docet pater Joannes
Rabenstain Rector. Scripturam uero et Controuersias explicat P. ‘Jo-
annes Rastellus Anglus, ex vrbe in auxilium P. Canisij missus4. Vix
puto ex auditoribus praedictis vnum esse vel alterum, qui ad exactiora
studia multum sit idoneus, tum ob pauciora naturae dona in hoc
genere, tum ob infirmiorem corporis valetudinem. Alius etiam scopus
P. Prouincialis esse videtur, nimirum vt Halae seminarium quoque
sit Superiorum huius prouinciae, audio enim, qui ibi sunt, vicissim in

 

¹ Borgiae mandatu Polancus Societatis secretarius his *litteris (Roma datis)
eum monuerat: ,V. R. di gratia auisi N. P. che le pare de i scholari passati in
Hal-<1 dal P. Prouinciale senza peri) dirlo a nissuno saluo al P. Pietro Canisio in-
formando che cosa si pretende, che odauo‚ et quanto tempo, et della capacita de i
suggetti“ (ex apogr. eiusd. temp.; Germ. 70 f. 1402).

²⁷ De collegio halensi, m. Decembri a. 1569 incohato, P. Paulus Hoffaeus Ger-
maniae superioris praepositus provincialis 21. Octobris 1570 Borgiae *scripsitz „Posui
Halae octo theologos simplices, qui in Academijs tempus perdebant, quod non ha—
berent suis ingenijs aequalia studia“; qui illic „priuatim“ sacram Scripturam, contro-
versias, „casus“ audient: eodem misit „quatuor simplices philosophos“; quare
nunc 20 Socii Halae degunt (ex autogr.; G. Ep. XI f. 192 193). Cf. etiam Dulcr,
Jes. Ι 554.

³ Francisci Titelmans sive Titelmann (ca 1498—1537) belgae a Fratribus Mino-
ribus regularis observantiae ad Capucinos transgressi „De consideratione dialectica
libri Vl. Aristotelici Organi, Coloniae 1546, Parisiis 1554, Lugduni 1547, 1551, 1565
etc. editi (Any. Eberl O. Cap, Titelmann‚ in „Wetzer und Weltes Kirchenlexikon“
Xl2, Freiburg i. Br. 1899, 1779-1780).

⁴ Vide supra p. 230 334.

