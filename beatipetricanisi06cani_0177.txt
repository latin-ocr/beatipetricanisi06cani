Monachio 4. Novembris 1567. 103

missione. Praeterea in cultu Sanctorum et potissimum Deiparae Vir-
ginis, pius adolescens exerceat sese, suosque Patronos in Sanctis
Apostolis, vel Confessoribus et Virginibus Beatis habeat 1, vt horum
intercessionibus apud Christum omnis gratiae fontem adiuuetur. Nec
parum proderita, diebus praesertim festis, quorundam Sanctorum,
et praesertim Episcoporum et Doctorum Ecclesiae historias illi Vel
audiendas vel legendas proponere. Ad quam rem in promptu habeat
vitas a Lipomanno collectas 2, librum exemplorum Marulih [Ρ] et eius—
dem Euangelistarium 3, Martyrologium et quae sunt eiusdem argu-
menti. N ec erit abs re, ut pietatem et misericordiam proximo tri-
buendam ad se maxime pertinere sciat. Monendus igitur et eo
adducendus erit, ut ex animo faueat miseris viduis orphanis atque
pauperibus. Hos precantes libenter admittat: nonnunquam illis manu
sua largiatur aliquid, causam illorum commendet alijs, pro illis si
potest, apud patrem intercedat, et varijs misericordiae operibus, quae
Christianum Principem et pium Antistitem maxime decent, inde a
pueritia se deditum esse declaret.

Reliquum est, vt doctum etiam illum, neque solum Catholicum
et pium faciamus. Habeatur ergo cura, vt solida doctrinae iaciat
fundamenta, qui paulatim ad grauiora studia est adducendus. Regulas
Grammaticae teneat, latine loqui et scribere quotidie discat, et inter-
dum certet cum alijs in exercendo stilo, qui optimus dicendi magister
existit. Aliquando ex Germanica lingua vertat quaedam latine et
contra, ut in Vtraque lingua fiat exercitatior. Tantum probatos et
Catholicos etiam in minoribus artibus legat AuthoreS. Studia non
habeat vaga sed ordinaria, Vt sciat quid, quibus horis discendum vel
legendum sit ex praescripto praeceptoris. Is vero magnam adhibeat
curam, vt dies in horas apte distributus illi varias et Vtiles adferat
occupationes, et serio exigat ab adolescente, ut suo quidque loco et
tempore fiat, nullumque illiberalisc otij et frustrarij‘1 [P] vanique studij
locum relinquat.⁴ Omitto caetera quae ad morum et vitae disciplinam

a) In A B sequitur vt; qnod auferendum esse inlelleyitzcr ea· r. proponere, qnod paulo infra
&equitnm nisi malis ad proponere adinvenere curemus vel studeamus rel aliquid simila id qnod mihi
haud ‘ita placet. b) Sic A B‚· com-mendum videtur Marulli; v. infra, adu. 3. c) Hoc v. deest in B.

d) Aut hoc (cs. ch Gange ΙΙῙ 620), aut frustranei ponendum esse puto pro frustranij et frustanei, quae
sunt in A et B.

¹ Canisium menstruum illum Sanctorum cultum aliqua ratione significare puto,
de quo Can„ IV 804 806, et B. Duhr S. J. in ⁷,Stimmen aus Maria-Laach“ LXXVIII,
Freiburg i. Br. 1910, 296—297.

² Aloysius Lipomanus sive Lippomani (1500-1559) episcopus primum vero-
nensis, deinde bergomensis „Historias de vitis Sanctorum cum Scholiis“ 8 voluminibus
collegerat (Venetiis et Romae 1551—1560). Cf. Pietro Tacchzss Venturi S. J„ Storia
della Compagnia di Gesu in Italia Ι, Roma-Milano 1910, 111—112.

³ Marcus Marullus (1- 1524) patricius spalatensis „De bene beateque vivendi
exemplis“ ex sacra Scriptura petitis libros 6 (Parisiis 1513, Anversae 1601) et
„Evangelistarium de fide, spe et caritate“ libris 7 (Coloniae 1529 1532) conscripserat
(Hm-ter, Nomenclator 11³ 1361—1362).

