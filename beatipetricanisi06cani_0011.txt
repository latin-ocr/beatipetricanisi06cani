PRAEFATIO.

Quid qua ratione in hoc volumine positurus sim, in prooemio,
ex instituto meo, dicam. Hic autem ex animo gratias ago clarissimis
archivorum et bibliothecarum praefectis, qui codices librosque hu-
manissime mihi in usum tradiderunt multis locis, imprimis Augustae
Vindelicorum, Coloniae, Cracoviae‚ Londini, Monachii‚ Romae, Vin-
dobonae. Profiteor quoque, me Reverendissimo D. Doctori Nicolao
Paulus et multis Societatis Iesu Patribus, maxime R. P. Francisco
Ehrle et RR. PP. Augustino Bringmann‚ Hippolyto Delehaye‚ Bernardo
Duhr, Petro Tacchi Venturi, Francisco Van Ortroy, plurimum debere
pro auxilio, quod saepe amanterque mihi tulerunt.

Infirmitate quadam oculorum impediebar, quominus primorum
capitum (p. vii—LXVI) et postremi indicis (p. 757 sqq) plagulas ipse
corrigerem.

Exaten (Neerlandiae)‚ 20. Septembris 1912.

Editor.

