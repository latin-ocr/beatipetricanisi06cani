ΙΙ. Prooemium voluminis sexti. xxm

Insignem patronum Societati se praebebat San ctus Pius V. pontifex. Fere-
bant quidem, eum lesuitis cucullam monasticam induere statuisse; sed ipse sodalium
vestitum planis verbis probabat (5712). Incommodabat certe Sociis praeceptum
illud pontificis, quo ad professionem sollemnem scholasticis omnibus, antequam sacris
ordinibus initiarentur, concedendam adigebatur (93 122 213 571); obsistebat etiam
Pius imperatori, principibus bavaro et tirolensi‚ cardinali patriciisque augustanis, ab
ipso petentibus, ut Dominicanorum suorum monasterium augustanum Sociis daret
(172 191⁴); at simul pontifex multis rationibus declarabat, se Societatem amare eique
fidere; ita Romae poenitentiariam basilicae S. Petri iis tradidit (440) et contiones
in aedibus suis vaticanis per eos haberi iussit (282); eorum complures exercitui,
classi, cardinalibus ad principes legatis adiunxit (282s3 445¹); varias Societati vel
tribuit vel confirmavit facultates ad Bullam Coenae (188 194 597), ad communi-
cationem privilegiorum cum ordinibus Mendicantium (228 596), ad transitum ad
ordinem cartusianum et alia. pertinentes (167 269 609); et cum lege communi ex
illa communicatione indulgentiae exciperentur, Pius has quoque cum Societate com-
municavit (596); praeterea, quod ad Germaniam attinet, Borgiae generali dixit:
Si quae ibi essent deserta monasteria aliorum ordinum, se libenter Societati ea da-
turum (1914); et collegium coloniense Salentino archiepiscopo commendavit litteris
Societati honorificentissimis (199); et cum Catechismum Romanum per Hoffaeum
et Canisium germanice redditum Doctor quoque Ederus, laicus quidem, sed pius
rerumque theologicarum peritissimus, vertere coepisset ideoque ipsi Socii pontifici
proposuissent, ut exspectaretur, quoad duae illae versiones inter se comparari et,
quae melior visa esset, typis exscribi posset, Pius Sociorum versionem sine mora
excudi iussit; se enim his magis confidere quam Edero (58 109).

Multa, praeter ea, quae dixi, per hoc volumen sunt sparsa, quae vc] omnino
vel ex parte nova et ad historiam illorum temporum cognoscendam utilia sunt:
Alia ad rem litterariam et scholasticam referuntur; velut cum doctissimi illius
Francisci Turriani S. J. liber de hierarchicis ordinationibus, quamquam Romae a duobus
theologis approbatus est, in Belgio tamen typis describi nequit, quia magistratus
civilis eius regionis nullum librum theologicum excudi patitur, nisi ab aliquo ex
theologis lovaniensibus probatus sit, Turriani vero librum etiam ii, qui Lovanii
Societati maxime amici sunt, ut lodocus Ravesteyn et Cornelius lansenius „se11i0r“,
probare gravantur (199); Ingolstadii auditores philosophiae pauciores sunt quam
eiusdem „magist1·i“; quia enim ea universitas in magno est nomine et gloria, aliarum
quoque scholarum discipuli eo veniunt, ut ad magistri gradum promoveantur (558);
Oeniponte inferiorum scholarum pueri „virgis super nudum‘ caeduntur (90); quo
citius provinciae Germaniae superioris contionatores et confessarii suppetant, ab
Hoffaeo provinciali scholastici illi, qui vel valetudine vel ingenio minus praestant,
Halam mittuntur ad brevem quandam theologiam audiendam id quod Petrus Canisius
et Theodoricus eius frater collegiique dilingani rector fieri quidem ad tempus
censent3 attamen breviora illa studia in universitatem dilinganam vel ingolstadiensem
transferenda esse scribunt (432), ne, paucis illis scholasticis a plurimis, qui diutius
studeant, seiunctis, „compendium iis adferat dispendium⁴⁴ (460). Alia ad disciplinam
religiosam pertinent; ita rector monacensis laudatur, quia in sodalium aegrotorum
gratiam aedificium exstruxit (92); Socii mortui (si clerici non sunt) sine vestibus
sepeliantur (139s40); Hoffaeus provincialis pedibus Augusta Oenipontem et inde
Monachium proficiscitur (459). Idem in Sociorum litteris res quasdam et personas
nominibus secretioribus designari debere arbitratur (21ssss 222); itaque ipse pro
pontifice ponit „unive1·sitatem“, pro Alberto V. Bavariae duce „secundam secundae“,
pro Ferdinando ΙΙ. archiduce „dialecticam“, pro Magdalena et Helena reginis „parva
naturalia“ (213); Franciscus autem ssorgias praepositus generalis praecipit, utin
singulis Societatis domibus praeter „Litteras annuas“ sit „Historia domus“‚ qua
domesticorum tum aequalium tum posterorum consolandorum et ad pietatem excitan-
dorum gratia, quomodo domus incohata sit, et quid ei de rebus sive sacris sive
profanis acciderit, narretur (168).

