Augusta Vind. 4. Septembris 1568. 219

Apparet Hoffaeum hac inscriptione hoc tantum significare voluisse: Epistulam
Borgiae vel Canisio per tabellarium tradendam esse. Ipse autem Hoffaeus epistulam
non ad Borgiam, sed ad Canisium dedit; hunc enim alloquitur atque appellat; Borgias
vero ab eo verbis „Pater noster“ utpote tertia persona (quam vocamus) comme-
moratur.

1. Epistula haec singulariter digna est memorerm, quia in ea primum com-
parent canones arabici concilii nicaeni. Oecumenica synodus nicaena (prima, a. 325
habita) praeter symbolum et decretum synodale edidit 20 canones ad disciplinam
ecclesiasticam spectantes; qui in ecclesia et orientali et occidentali semper noti
erant3 iidem iam ante medium saeculum XVI. non solum latine, sed etiam graece
(Parisiis a. 1540 per Ioannem Tilium episcopum) typis exscripti erant (Hefele l. c.
Ιᾖ 282 359. Histoire des Conciles par Ch. J. Hefele, ed. par H. Leelercq O. S. B. I,
Paris 1907, 503—528). In aliquibus vero terris orientalibus ferebant, non 20, sed
80 (84) canones a concilio editos esse; epistula quoque circumferebatur latina a
S. Athanasio et Aegyptiorum episcopis ad Marcum papam data (eam spuriam esse
nunc apud omnes constat), qua Athanasius affirmabat: Nicaeae primum a Graecis
40 „capitula“ graece et a Latinis 40 latine „dicta esse“‚ deinde autem patribus con-
cilii placuisse, ut ex 80 illis „ad formam septuaginta discipulorum, vel totius orbis
terrae linguarum septuaginta“ 70 fierent (Mz'yne, P. gr. XXVIII 1445-—1446). Ac
P. Ioannes Baptista Elianus sive Romanus S. J. Alexandriae, quo a. 1561 a Pio IV.
legatus erat (v. Can. V 272⁴), in codice quodam arabico bibliothecae patriarchalis 80
illos canones nicaenos repperit, qui deinceps „canones arabici“ vocati sunt; hos
Romae a PP. Eliano et Francisco Turriano, adiuvantibus Orientalibus aliquot, latine
versos, P. Alphonsus Pisanus per Turrianum accepit; idcirco Pisanus putabat, se
70 illos canones nactum esse, qui in epistula pseudoathanasiana memorantur. No-
vissime autem clar. Dr. Osc. Braun 73 canones syriacos, qui arabicorum illorum
valde similes sunt atque primae synodi nicaenae auctoritatem et ipsi prae se ferunt,
Romae repperit3 qui eos vel exeunte saeculo IV. vel ineunte V. (a Maruta Persarum
episcopo, ante a. 420 mortuo ‘?), vel saltem ante a. 490 compositos esse, et ex iis
arabicos illos profluxisse censet. Hoc apud omnes constat, neque syriacos illos,
neque arabicos canones revera nicaenae synodi esse; neque tamen negari potest eos
ad disciplinam ecclesiarum orientalium cognoscendam multum valere (G. J. Hefele,
Die Akten der ersten allgemeinen Synode zu Nicaea, in „Theologische Quartal-
schrift“ XXXIII, TUbingen 1851, 41—80. Osc. Βναιιπ, De Sancta Nicaena Synodo.
Syrische Texte des Maruta von Maipherkat, Munster i. W. 1898, 20-25). Polanczas,
mandatu Borgiae, ad litteras P. Theodorici canisii rectoris 1. Iulii 1568 datas
respondens, Roma 10. Augusti 1568 *scripsit: „Ge stato charo intendere fossino
raccolti per il Padre Pisa quelli 70. canoni del Concilio niceno, V. R. procuri ci
siano mandati qua“ (ex apogr. eiusd. temp.; Germ. 67 f. 167¹=). De editione
a Pisano a. 1572 facta (quam editiones Turriani et Ecchellensis secutae sunt) suo
loco dicetur.

2. Ea quoque, quae Hoffaeus de daemonibus illis scribit, paulo accuratius
considerentur oportet; futurum enim erat, ut proximis annis Canisius ipse negotio
illi implicaretur; quod Sociis valde molestum fuisse (cf. supra p. 210) vel ex hoc
ipso intellegitur, quod Lutheranis causam praebebat Catholicos, imprimis Societatis
homines, irridendi atque calumniandi. Exempli causa pono *locum ex „Annalibus
Augstburgensibus“ Achillis Pirmim'i Gassam' (Gasser) medici augustani et eorum
temporum aequalis (cf. Can. ΠΙ 609¹); sic igitur is scripsit de P. Wendelino
Volckio S. J. et de duabus puelfis, quibus Wendelinus a. 1568 exorcismos adhibebat
(una earum erat Susanna, altera Margarita vocabatur; v. supra p. 210, et infra
p. 221, et Iyn. Ayricolam S. J., Historia provinciae Societatis Iesu Germaniae Supe-
rioris I, Augustae Vindelicorum 1727, Dec. 3, n. 187-189) : „Nostris peccatis, et cum
primis ingratitudine populi erga Euangelium‚ ita promerentibus, omnino per Vrbem
Augstburgensem, noua Loiolanorum secta inualuit tanta superstitione hypocrisique,
vt mensibus Iunio ac plus minus quoque sequentibus, miras praestigias, Vuendelino

