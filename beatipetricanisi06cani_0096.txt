22 1486. Leonardus Kessel Canisio. Colonia 23. Aug. (vel paulo post) 1567.

Omnia hic in bona pace sunt. Dicitur resignare Reuerendissimus
suum Episcopatum1. Deus concedat nobis alium talem, qualem haec
tempora requirunt. Literas ad sororem V. R. per Doct. Henricum
mittam sicut soleo: qui adhuc Traiecti agit cum magno fructu2: et
ibidem mansurus quantum intelligo Vsque ad aduentum Regis, qui
indies expectatur. nam multae naues profectae sunt illi obuiam 3.

Dux Albanus iam Bruxellas venit4 per Lotthringiam. Haeretici
magno numero fugiunt et capiuntur. Multi per muros se Buscoducis
demiserunt, in vestitu mulierum et aurigarum: Omnes sunt in magno
timore et tremore5: narn [castigatio]⁸ videtur futura acris, vt
posteris sint exemplo, ne posteriora deteriora fiant prioribusss.
R. P. Natalis Antwerpiae expectabit aduentum Regis: vbi etiam duo
castra dicuntur erigi.

Medicus Dauentriensis ante aliquot septimanas profectus est Di-
lingam cum coniuge sua, cui et nostras dedimus literas ad Rectorem
Dilingensem ⁷. Videtur vir admodum bonus. Ambrosius Apofflecarius,
suadebat illi vt Coloniae maneret vbi habere8 —— —

Epistulae huic, a quo ad quem quando data sit, in commentario non adnotatur.
Ex Codice autem, in quo commentarium exstat, et potissimum ex ipsis rebus, quae
in epistula dicuntur, intellegitur, eam Colonia a P. Leonardo Kessel collegii rectore
d. 23. Augusti (vel paulo post) a. 1567 datam esse ad Socium aliquem in Germania
superiore degentem. Qui non erat P. Theodericus Canisius; hic enim in tertia per-
sona, ut dicere solemus, commemoratur. Neque dubito equidem, quin Kessel scrip-
serit Petro Canisio; hic enim P. Onuphrium Panvinium O. Er. S. Aug. et in libris
raris quaerendis et in ipsius scriptis evulgandis adiuvabat; v. infra, mon. litt. (l);

idem etiam alias Kesselii opera interposita Noviomagum ad Wendelinam sororem
scripsit; V. Can. V 336.

a) Hoc vel simile v. ut suppleatur, res ipsa plane emiqit.

¹ Fridericus a Weda archiepiscopus, quia fidei professionem tridentinam facere
nolebat, a Pio V. confirmationem impetrare non poterat3 qui cum capitulo quoque
dissidebat et die 25. Octobris 1567 officio cessit (M. Lossen, Der K'olnische Krieg.
Vorgeschichte. Gotha 1882, 3-4).

² De his litteris ad Wendelinam, Godefridi vom Triest consulis noviomagi
viduam, datis v. Can. V 531. P. Henricus Dionysius Mosaetraiecti (Maastricht)
contionabatur; v. Can. V 326¹.

³ Notum est Philippum II. hanc Belgarum exspectationem fefellisse.

4 Ferdinandus Toletanus Albae dux, summus armorum per Belgium praefectus
a Philippo 11. constitutus, 22. Augusti 1567 Bruxellas ingressus est (Famian. Strada
S. J.‚ De bello belgico I, Antverpiae 1649, l. 6, p. 356. Barth. Fisen S. J.‚ Sancta
Legia P. II, Leodii 1696, 363).

⁵ Tob 13, 6. Ps 54, 6. 2 Cor 7, 15. Eph 6, 5 etc.

⁰ 2 Petr 2, 20; cf. Mt 12, 45. ⁷ P. Theodoricum Canisium.

⁸ In *„Jmpedimentis Collegij Dilingensis⁴‘, quae, anno non ascripto, manu
P. Pauli Hoffaei S. J. scripta sunt, affirmatur: „Nullum habent, nec habere facile
possunt medicum quo tamen saepe indigent“ (Germ. Sup. Fund. I f. 214). Quare
a. 1564 opera medici lauingensis eiusque lutherani uti coeperunt (Can. IV 478).
In *„Litteris annuis“ autem collegii dilingani 1. Octobris 1567 datis Fr. „Antonius
Flander“ (Guisanus) S. J. de cardinali Truchsess haec refert: „Prouidit Vniuersi-
tati de doctore medico“ eoque arcessito „e Germania Belgica viro Catholico et

