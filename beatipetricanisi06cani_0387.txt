Augusta Vind. 7. Maii 1569. 313

Dicam uero simpliciter, quid ego sentiam, scribet et P. ProuintiaIis,
quid sibi uideatur de toto negotio, quod illi sedulo exposui. Putarim
cito respondendum Ρ. Martino, ut ne maneret in hac prouintia‚ ubi
locum habere non poterit, praeterquam Monachij‚ nisi Principem ue-
limus grauiter offendere. Monachium uero illius morbos alit et fouet
uehementer. Quoniam uero non expedit, inuitum illum in aliam mitti
prouintiam, ab omnibus autem abhorrere uidetur prouintijS, donari
posset Principi Bauariae, sicut aliquando uisum quibusdam fuit 1, aut,
ut mihi uidetur, dimittendus esset prorsus e societate. Nam quod
ipse cupit et scribit 2, vt contionatorem ad tempus agat Salisburgae,
et interea uiuat sub obedientia, periculosum fore censeo tum ipsi,
qui hac libertate futurus uidetur multo deterior, tum nobis, in quo-
rum capita redundabit3 facile, quicquid ille peccauerit, qui nomen
et titulum gerit societatis Compatior sane bono fratri, quem diuinant
omnes tum in corpore, tum in animo pessime habiturum, cum primum
auulsus erit ab hoc corpore. Quin et ipse perniciem suam hinc se-
cuturam praeuidet ac fatetur. Sed non intelligo, qui possit diutius a
nobis retineri, qui se praebet tot modis incorrigibilem, qui toties ad
scandala relabitur, qui plenus est diffidentiae spiritu4, ut dicat,
se non posse in hac vocatione manere, et obseruare regulas, qui de-
mum sic indulget carnis libertati, vt in externa honestatea et dis-
ciplina non possit conseruari. Doleo interim quod illius discessus
multorum offendet animos, cum Bauaria celebriorem non habuerit
contionatorem aliquot ab hinc annis. Verum nullam uideo spem reli-
quam, in sanandis morbis huiusb ueteratis, praesertim cum prorsus
nutet in fundamento vocationis. Haec satis de mea quidem sententia.

Jmpetraui quoque Monachij, vt conuictores nostros in domo
Jngolstadiana dimittere liceat, sicut P. T. postulauit-5. Fauent nobis
iuniores Principes 6, amat societatem inprimis Cancellarius, cui multum
debemus. Tragoediam egerunt scholastici coram Principe, et feliciter
quidem. Rector7 diligenter suo fungitur munere, quem admonui, vt
P. Schorichium tractet suauiter ac dissimulanter. de illo autem plura
fortasse P. Prouintialis.

Literas P. T. Principi scriptas de re pecuniaria, quae in templum
nouum conferatur, P. Schorichius reddet opportune, simulque com-
mendabit causam Principi diligenter, apud quem certe ualet gratia.
Eidem Patri secundas tradidi, nam priores quae de promotionis gradi-
bus agebant, ut sum iussus, laceraui. Caeterum non accepi alteras a

a) Dno ιη’. sqq. a C. in mczryine addita. sunt. b) Hoc v. α C. supra versum scriptum est.

¹ Ita visum erat a. 1566 P. Hieronymo Natali visitatori; v. Epp. Nadal ΙΙΙ
294—295 et Can. V 767.

2 Vide quae ex Stevordiani epistula sub ipsas has litteras ponentur.

³ Ios 2, 19. ‘² Eph 2, 2; cf. ib. 5, 6. ⁵ Vide supra p. 258.

⁶ Guilielmus‚ Ferdinandus‚ Ernestus, Alberti V. filii.

7 P. Dominicus Menginus.

