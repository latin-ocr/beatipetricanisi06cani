Exeunte m. Augusto 1567. 535

patet. Boero in vita S. Stanislai (cf. p. 72—82) epistulae ne mentionem quidem
fecit, sive quod eam falsam habebat, sive quod eam non noverat.

Hayioyraphi Bollandiani a. 1894 censuerunt, rem nondum tantum maturitatis
cepisse, ut aliquid certi definiri posset (Analecta Bollandiana XIII 190).

Certiora suut, quae posuit Franciscus Saceliiuus Societatis historicus
laudatissimus (cf. supra p. 41) iu vita stanislai primum Inqolstadz‘i
vulyata auno 1609, interiectis iuter libri editionem et Stauislai per-
eqriuatiouem yermauieam uon plus quam 42 anuis. Ita Saeehiuus de
Siauislao: Demum ab longa peregrinatione sospes ad Canisium per-
uenit. Vbi ille vir sapiens, ac sanctus, Germaniaeque Apostolus ex
ordine causam viae cognouit, viditque ardorem, ac submissionem, qui—
bus Peregrinus pro impetranda Societate certabat, vehementer in-
dolem, et vocationem probauit: praeterquam quod et tantum exhaustum
laborum, et emicans in vultu pietas, et verba nescio quid vltra annos,
et humanam imbecillitatem spirantia, fidem perspicue faciebant, sortis
eius adolescentem ab sancto Spiritu agi. Itaque bonam ostentat spem.
Interim tamen, siue vt amplius de virtute eius periculum faceret, siue
vt specularetur, num quid propinqui mouerent, tantisper Dilingae
humiles vulgo labores suscipere, et seruilia tractare opera, Conuictorum
in aedibus iubet.

Breviter haec repetita sunt ab eodem Sacc-hino in „Historiae Societatis Iesu
Parte tert1a“, Romae a. 1649 edita: „Demum ab longa peregrinatione sospes ad
Canisium Augustae non inuentum, Dilingam peruenit. Vehementer placuit Canisio
indoles“ etc. (l. 4, 11. 59).

P. Matthaeus Raderus in prima illa Vitae canisianae *adumbratione sive re-
censione, quam Augustae Vindelicorum a. 1611 absolvit: „Viuit“, inquit, „hodie
nobiscum Augustae Iacobus Fontanus suis lucubrationibus toto notissimus orbe, qui
Stanislaum Dilingae nouit“ (De Vita Petri Canisii p. 43. Romae, in bibliotheca
„Vittorio Emmanuele“, Mss. Gesuit. Cod. 1355). In Raderi autem Vita canisiana
typis exscripta haec sunt omissa. De Pontano cf. Cau. V 298-299. In *Cataloyo
dilingano 31. Decembris 1566 conscripto Pontanus inter Societatis scholasticos com-
paret (GSC 66 f. 4022—4041‘). Lapsus est vero Ubaldinus, cum scriberet: „loannes
Peletius non exiguae in Societate Iesu auctoritatis vir . . . anno 1606 fidem fecerat,
se beatum Stanislaum omni auxilio destitutum et sine nummis Dilingam venientem
novisse“ (Analecta Bollandiana XI 440—441). Hoc enim tempore Ioannes Pelecyus
sive Beyel ulmensis Romae in tirocinio Societatis versabatur ; quod ingressus erat
3. Maii 1567 (Miehel, Stan. 286). Ipse Peleeyus postea in ÷÷Libro professionum
collegii dilingani notavit, se Societatis vota primum nuncupasse 8. Septembris 1567
Romae „apud S. Andraeam“ (v. supra p. 209⁴). Idem notatum est in ÷÷Libro
professionum collegii ingolstadiensis (Cod. 270 bibliothecae universitatis monacensis,
f.34³). Fortasse Ubaldino legendum fuit „Dilinga“ pro „Dilingam“; quamquam
ne hoc quidem plene mihi satisfacit. Corrigenda certe sunt, quae dixi supra p. 64¹.

Ex iuvenibus, qui a. 1567 in collegio dilingano litteris studebant, duo, Eduardus
Thorn et Balthasar Zuger, fere ipsis hisce diebus non solum a Societate, sed etiam
ab ecclesia catholica defecerunt (v. supra p. 29 61). Vehementem tamen dolorem,
quo Canisii praepositi provincialis animus per homines illos afficiebatur, divina pro-
videntia aliquantum temperare voluit; eodem fere tempore in collegium dilinganum
venit, indeque per Ganisium Romam missus Societati nomen dedit iuvenis, qui instar
plurimorum futurus esset; Stanislaus, dico, Kostka, qui, cum a. 1568 purissimam
vitam sanctissima morte cumulasset, a. 1602 a Clemente VIII. „Beatus‘ dictus,
a. 1726 a Benedicto XIII. in Sanctorum album relatus est.

