Oeniponte 12. Augusti 1567. 11

An[t]onium Prouintialeml negare nobis huiusmodi successorem: J gitur
illum ut Paternitati tuae scriberet sum hortatus: nam ante studiorum
renouationem2 illum hinc dimitti non posse dixi. Queritur de illius
inconstantia P. Natalis, ut qui iam Parisios, iam in Rhenensem, iam
in Belgicam Prouinciam, adeoque ad suos cognatos proficisci non
cupit modo, sed etiam mordacibus et minacibus literis urgere con-
tendit. Conatus sum saepe illum ad moderationem animi et puriorem
obedientiae praestandae uoluntatem adducere z* sed uideo graues na-
turae impetus et natiuam mentis instabilitatem sanis nostris Consilijs
repugnare, ut seipsum aegre uincere, et bene monentibus parere possit.
Esset quidem illius opera huic Collegio, saltem ad annum unum, ualde
opportuna, sed carere tamen illo malumus, quam prorsus renitentem
et ab hoc loco abhorrentem diutius retinere. Jdem iudicium est
P. RectoriS, qui huiusmodi praeceptorum imbecillitatem miseriamque³
deplorat. Expectat interim ipse et P. Rubertus Paternitatis Tuae
responsum. Mihi sane non placet illius affectu& quem ad iuuandos
amicos immodicum prodit, non tam Religionis quam propinquitatis
flagrans amore, et nimium abundat in suo sensu3. Promisi tamen
me non impediturum, quo minus abeat, si ita uisum erit Tuae Pater-
nitati. Nouit illum satis P. Euerardusb4. Reliqua de illo Rector scribet.

Jacobus Genuensis a P. Natali relictus fuit Prouinciae nostrae,
ut in ea literis humanioribus operam daret 5. Vixit apud nos hactenus
pie et Religiose‚ ut alijs etiam fuerit aedificationi. Scripsit autem
ad P. Polancum proxime, confirmans quod nobis quoque significauit,
utilius consultiusque uideri sibi, in Jtalico Collegio, et praesertim
Rornae, sua studia persequi. Nos uero illius studia promouere magis
quam impedire uolumus et debemus, secuturi statim, quidquid Pater-
nitas tua de illo mittendo uel retinendo constituerit. Nec dubito,
quin animum et ipse in utramque partem paratum habeat.

Transtuli quosdam ex hoc Collegio Fratres, partim ut P. Rectori
id consulenti, partim ut Collegij huius tranquillitati, et ipsorum quo-

a) In areli. corr. e.r misereatur, b) Quinque ιϊ. sqq. ab ipso C. addita suns.

¹ Antonium Vinck provincialem rhenanum.

2 Haec sub m. Octobrem vel Novembrem futura erat: cf. Can. ΙΙ 4382 4432.

3 Rom 14, 5.

‘¹ Mercurianus, Borgiae pro Germania et Gallia „assistens“, qui Germaniae
inferioris praepositus provincialis fuerat.

⁵ Iacobum Genuensem, sub medium a. 1565 Romae in Societatem admissum,
Borgias m. Augusto 1566 in Germaniam superiorem miserat, ut P. Natali visitatori
in scribendo et aliis rebus operam praestaret; est enim, inquit ipse Βονρῖαε 23. Iunii
1566 Natali scribens, „molto buono et discreto et buon scriptor, esercitato nel ufficio
di secretario“. Exeunte a. 1566 inter novicios collegii monacensis comparet, ubi etiam
Ρ. Michaelem Marium magistrum noviciorum adiuvare a Natale iussus erat (* Cataloy.
monac. exeunte a. 1566 scriptus, in GSO 66 f. amaa—412³. Epistolae P. Hieronymi
Nadal S. J. III, Matriti 1902, 200 224 296 331). Iacobum hunc etiam „Iacobum
de Leuant& vocatum esse intelliges, cum epistulas 23. Augusti 1567 a Borgia ad
Canisium et 18. Septembris 1567 ab hoc ad illum datas inter se contuleris.

