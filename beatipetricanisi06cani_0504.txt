430 1727. Canisius Guilielmo (V.) Dilinga 27. Ianuarii 1571.

uestramque interim in nostrae Societatis homines insignem liberali-
tatem ac illustrem munificentiam multis in rebus ipse cognoui et sum
pro mea quidem parte frequenter expertus. Memini sane, 011111 pri—
mum in Bauariam uenissem, quo me fauore ac studio exceperit auus
ille tuus clariss idemque Princeps optimus D. GVILHELMVS‚ cuius
tibi nomen diuinitus impositum fuisse arbitror, cum eiusdem uirtutes
heroicas et Catholicam in primis pietatem hactenus tam feliciter sis
imitatus Et est sane, cur mecum boni omnes agnoscant et agno-
scendo singulares DEO OPT. MAX. gratias agant, eam Bauariae Prin-
cipibus felicitatem coelitus contigisse, ut prae alijs tani multis et
magnis heroibus suam in orthodoxa fide synceritatem, in uera pietate
constantiam, in recta subditorum gubernatione sapientiam integram
atque perpetuam hucusque conseruarint. Quo etiam factum est, ut
ijdem non modo sese familiamque suam, sed et amplissimam ditionem
ab eo Euangelio, quod uiri sanctissimi, planeque Apostolici LVCIVS
et RVPERTVS in Bauariam primi intuleruntl, diuelli et abstrahi
ratione nulla paterentur. Cum qua conseruatae religionis puritate
illas dotes, illa praemia mirabiliter coniunxit Deus, quae aliae pro-
uinciae Bauaris inuidere possunt, uendicare autem sibi, ut plane arbi-
tror, aeque non possunt: siue spectes in fide et religione consensionem,
siue in sacris aedibus stabilitatem animaduertas, siue uirtutem et
miracula Dei per Sanctos adhuc operantis intuearis2, siue antiquae
nobilitatis splendorem requiras, siue Ecclesiastici politiciue ordinis
amplitudinem, fortunasque consideres, siue monasteriorum multitudinem
et integritatem quaeras, siue subditorum erga 51105 principes reueren-
tiam obedientiamque perpendas, siue demum publicae pacis communis-
que tranquillitatis diuturnitatem animo uerses. Praeclara sunt haec
et diuina proculdubio munera, quae pij omnes ut gratis animis prae·
dicant, sic eo libentius etiam Bauariae gratulantur, quod in illa, uelut
in fertilissima terra Gessen, filios Israel ab impijs Aegyptijs segregatos
colligat Deus, et collectos tranquille gubernet ac tueatur, multisque
modis sua coelesti illos benedictione digneturss, ad clauum interim

¹ Lucius, si non ante, certe iam inde a saeculo IX. Sanctorum cultu honora-
batur et Rhaetiae apostolus vocabatur: de quo multa narrantur, velut eum Bri-
tanniae regem 1111550, a Timotheo Pauli apostoli discipulo fide christiana imbutum
esse, primum dioecesis curiensis (Chur in Helvetia) episcopum fuisse, martyrium
subiisse. Sanctus autem Rupertus primus episcopus salisburgensis (salzburg) sae-
culis VlI. exeunte et VIII. ineunte (vel, ut alii existimant, iarn inde a saeculo VI.)
apud Bavares religioni christianae et instaurandae et propagandae egregiam operam
navabat.

² Ea imprimis significat, quae Deus per Beatam Virginem Mariam Ottingae
Veteris (Altutting) patrabat; deinde aliorum quoque Sanctorum miracula; velut ea,
quae invocato Sancto Leonardo abbate patrabantur Tuntenhusiae (Tuntenhausen)
in Bavariae superioris vico (Can. III 643. P. Cam'sius, De Maria Virgine incomparabili,
Ingolstadii 1577, l. 5, 0. 18, p. 668).

³ Cf. Gn 45. 9—11; 46, 34ς 47, 1—-6 27: Ex 9, 25 26.

