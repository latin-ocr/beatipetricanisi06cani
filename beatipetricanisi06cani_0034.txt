xxviu 11. Prooemium voluminis sexti.

eo Ursula Georgii Fuggeri uxor, quarn dixi, „revelationes“ illas, sacerdote quodam
saeculari connivente (334), mordicus tenebant; quae etiam litteris consignabantur (255),
in vulgus postea efferendae; neque plus ab iis impetrari poterat, quam ut se summi
pontificis scitis omnia subiecturos esse sponderent (353s4 375 393). Pius igitur
pontifex ipsos a daemone illusos esse pronuntiavit (376); simul de Susanna illa,
quam supra dixi, Ursulam scripto (quod Romae acceptum cardinalis Truchsess clam
Alberto V. misit) hortatus est, ut ea vel in matrimonio vel in monasterio aliquo
collocata ac rebus ad vivendum necessariis instructa ad alia pietatis opera, quae
reipublicae christianae maiorem utilitatem afferre possent, se converteret (393s4).
Franciscus autem Borgias institutionem de ratione tractandi energumenos a se con-
scriptam Canisio et Hoffaeo misit, quae pontifici quoque monstrata ab eoque appro-
bata esse omnino videtur et nunc primum typis vulgatur. Borgias haec, praeter
inulta alia, monet: Ante exorcismum curetur, ut „plane compertum sit, veram illam
esse daemonis obsessionem“; neve daemoni fides habeatur, etiamsi bona dicere
videatur: neve multum temporis in exorcizando absumatur; Sociorum estex animis
potius quam ex corporibus daemones eicere; propterea ignatius nunquam exorcismos
tecit (3913‘4). Maxime denique Canisio placebat, quod Borgias constituebat, ne
Socii exorcizandi munus susciperent nisi praepositi provincialis permissu, neve is id
permitteret nisi in magna necessitate (400). „Spero“, inquit Canisius Borgiae scri-
bens, „me nunquam amplius exorcistam futurum“ (401). Idem in manuali quodam
suo multa alia adversus daemonis vexationes remedia collegit, ut cotidianam co-
ronae marianae recitationem, frequentem communionem, sacras peregrinationes,
aquam sacratarn, „Agnos Dei“‚ invocationem angeli custodis etc. (715).

Haec ad daemonologiam vel, si ita dicere malis, ad theologiam mysticam
spectant et sexto huic volumini propria sunt; illud vero cum reliquis voluminibus
ei commune est, quod varias de iesuitis fabulas habet. Augustae in domo aliqua
t‘uggerica Iesuitam, qui famulae terrendas causa daemonis speciem induisset, noctu
trucidatum esse et figuris in ligno incisis et versibus excusis vulgabatur (338).
Item cuin Romae Socii in egestate essent, eos illic annuum reditum 100000
coronarum habere Alberto V. Bavariae duci narratum est (736). Neque magis
verum erat, quod Roma ad Maximilianum 11. imperatorem aliqui rettulerunt:
Canisium aliosque Socios in ipsum apud Pium V. mala machinatos esse (237). Alii
Canisium ad protestantes transisse iamque in eam sententiam aliquotiens pro
contione dixisse narrabant: id quod per Franconiam tanta cum constantia et certi-
tudine asserebatur, ut tandem Canisius Herbipolim episcopi rogatu veniret et ex
templi cathedralis suggestu calumniam illam dilueret (185 555).

Omnium maxime Societatis hominibus ministri protestantes libris eo
tempore editis maledicebant. Canisium scientem errores defendere semel atque
iterum loannes Gnypheus scripsit (699). Sicut Turca, inquit Ioannes WVigandus, gladio
corpora. ita Canisius catechismo animas occidit; nec nomine Iesu is aliter utitur
quam ad homines decipiendos (696). Similiter ministri 1·ussiaci(Reuss) duce Simone
Musaeo clamabant, in catechismo iesuitico doctrinam de. iustificatione tradi turcicam
et ethnicain; neque enim satisfactionis Christi in eo fieri mentionem (657). Lucae
autern Osiandro lesuitae sunt hypocritae, tyranni crudeles, Esauissae, Iesabelitae;
eosdem Ioachim Westphalus sues impuras, Flacius denique Illyricus lupos rapaces,
noctuas, vespertiliones, servos Antichristi vocant (402 692s3 697¹). ldeo eos piis
omnibus odio esse debere Ioannes Marbachius docet (653).

Haec a Sociis per facta, non per verba redarguenda esse Sanctus Franciscus
Borgias praepositus generalis existimabat (199); neque tamen deerant externi, qui
pro iis calamum sumerent; ita Benedictus Moreius hispanus contra Heshusii
de Thornaei apostasia „Gratiarum actione1n“ Antverpiae „Brevem et veram Historiam‘
edidit (malfe), [odocus Ravesteyn universitatis lovaniensis professor Canisii doctri-
nam de iustificatione a ministrorum antverpiensium et Flacii Illyrici criminationibus
in duobus libris defendit (665), Adamus Walasser laicus dilinganus libro germanico
edito, quantis iniuriis Societas a protestantibus afficeretur, demonstravit (339).

