268 1621. Canisius S. Francisco Borgiae.

etiamsi migrent Halani, quod ante annum uix futurum putarim. Hic
igitur haeremus, cum nullum habeamus P.Wendelino aptiorem, tantum·-
que Rectoris munus non conuenire uideatur P. Gerardi humeris ¹, qui
Dilingae Hectori, gymnasio et Vtrique collegio est utilissimus.

Veniebat autem in mentem, subueniendum esse Rectori Dilingensi,
qui pergit esse ualetudinarius, et conficitur curis collegij simulque
seminarij et gyn1nasij‘2‚ dignus certe qui aliqua ex parte subleuetur
una cum D. Pisa et D. Torrez 3. Hos enim tres uideo cum P. Lanoio
tot annis laborasse fideliter, ac de Societate nostra tam bene meritos
esse, vt in posterum illis gratiam facere, et solita onera remittere
congruat, priusquam nobis et Societati omnino inutiles fiant, quod
breui sane fore multa probant, Sed si opprimendi sunt, quoniam de-
sunt alij successores, fiat voluntas Domini4 et P. T. quae pro-
uintiae nostrae necessariam quaeso rationem habeat, et si potest,
penuriae operariorum succurrat. Cogitabam et illud, fortasse frater
melius haberet, si factus Prouintialis subinde mutaret locum, et curaret
tantum generatim collegia: D. Paulus interim Dilingae Rectorem
ageret. Sed quis tum Augustae Mauritianus erit contionator‘? nam
hunc locum quem indignus ego tene0³, et qui D. Paulum expectat,
deserere non licebit, si Fuggerorum retinebimus beneuolentiam ad
collegium promouendum. Ego uero aegre potero simul et scriptorem
contra Centnrias, et contionatorem alterum Augustae praebere, ut
satis norunt prudentes. Verum de his expecto iudicium et sententiam
T. P. Deumque precor, vt hanc tueatur prouintiam‚ quae contra
haereticos quidem bellum non leue, et praecipuum fortasse inter Socie-
tatis nostrae prouintias omnes, iam sustinet, eoque magis adiuuanda
et promouenda in Christo uidetur.

Redeo ad Ρ. Thomam 5, qui literas μία, ut supra p. 2657. De
illo scribunt Monachienses μία, ut supra p. 263] Ego uero iam
ante scripsi, dimitti plane posse hominem, qui nec libenter hinc recedet,
neque diutius sine magno malo nostro retineri potest.

Multum negotij nobis exhibetur Monachij propter Bertas, ut ille
uocat6‚ quae multas horas in templo nostro nugando cum nostris
conterunt. Scripsi leto„ ut supra p. 263] Agam seuere eum nostris,
uec patiar hoc scandalum, propter quod uituperatur nostrum
et Societatis ministerium7. P. Martinum8 omnino post pascha
Coloniam abire cupio, et quosdam alio transferre oportebit.

a) Quinque vr. sqq. ιι (¹. ‘in margine addita sicut.

¹ Canisium hac in re de P. Gerardo Pastelio collegii dilingani „ministro“ recte
sensisse paucis annis post rerum eventus probavit.

2 contubernii S. Hieronymi et universitatis.

³³ P. Alphonsus Pisanus Dilingae et P. Hieronymus Torrensis Ingolstadii theo-
logiam tradebant.

⁴ Act 21, 14; cf. Mt 6, 10; Lc 22, 42 etc. ⁵ Gallum.

⁶ P. Hoffaeus „beatas“ sive feminas pietatem singulariter colentes ita appellabat;
v. supra p. 217. ”¹ 2 Cor 6, 3. ³ Stevordianum.

