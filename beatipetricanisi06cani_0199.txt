Augusta Vind. (5³) inter m. Oct. 1567 et lan. 1568. 125

CONFESSIONIS AV· Ι GVSTANAE NEOPHYTVS. Ι Cum Compendiaria apologia. Ι
AVCTORE Ι BENEDICTO MOREIO.1 ANTVERPIAE, Ι Ex officina Christophori
Plautini. Ι Μ. D. LXV111“; 16⁰; pp. sign. 64 (addito folio titulari). ln pagina aversa
folii titularis est brevis summa privilegii regii, Bruxellis a. 1568 ad tres annos
Plautino pro hoc libello concessi.

In praefatione Moreius: „Quum Louanium“, inquit, „his diebus venissem, vt
nonnunquam soleo, et Patres Societatis Iesu salutassem, quam ego Societatem vehe-
menter amo, ac suspicio, propter eximiam illorum Theologorum tum pietatem, tum
doctrinam; propter singularem etiam quam huic calamitoso seculo afferunt vtilitatem3
quibus cum summa ab Hispania vsque mihi semper intercessit familiaritas. Rogo,
vt valetis Patres mei ⁶? quomodo se habent res vestrae in superiori Germania? . . .
Quid igitur intelligitis de superiori Germania? Sunt item res illic prosperae, (in-
quiunt.) . . . fit non contemnendus fructus, nisi quod audimus, turbam excitatam 111,
Sueuia, aduersus Dilingenses, de quodam nouitio, qui deserto tyrocinio defecit ad
protestantes, non ita dudum. Ibi ego rem studiose peto mihi exponi, narrant (vt
solent) modestissime, absque vlla verborum vel acerbitate, vel amplificatione, puram
historiam ¹. Exarsi (fateor) zelo; discedo ab illis Patribus commotus3 coepi tamen
ego animum meum postea solari, quid noui est, si vnus aliquis nouitius in tyrocinio
suas operas non probet, et dimittatur? vel quid adeo mirum, si aliquis deficiat a
nouitiatu, ac fugiat? non potest hoc fraudi esse Societati, atque adeo hoc solet esse
saluti religiosis ordinibus. Hinc igitur deponebam zelum: illinc tamen non potui.
Insultabitne propterea quidam, non solum in optimos Patres, sed in Ecclesiam simul
Catholicam‘?2 hoc ferri non potest: accipio calamun1; vt aliqua ex parte et animo
meo satisfacerem et zelo. Verum duo mihi obstiterunt: vnum, temporis angustia;
erat enim in foribus Francfordiensis mercatus³; nec poteram ante illud tempus
iustae actioni operam accommodare: alterum, quod libellum illius insultatoris non
habebant Patres; neque alibi potui inuestigare. Non fui tamen his difficultatibus
deterritus; nec mea mediocritate ingenij: fretus causae bonitate“ . . . (p. 3—5).
Praefationem sequitur „Historia“; ubi de Eduardo Thorn haec narrantur: ⁷,Venit
in Belgium adolescens mendicus quidam Caluinianus, hoc biennio opinor. Hic cum
propter egestatem, ne inter haereticos quidem et suos, vel ex stipe vitam sustentare.
et grammatices studia tueri posset, induxit in animum, sibi omnia maleficia licere;
vt deprauat ac peruertit bonam etiam naturam haeresis. Induit igitur personam
iuuenis Catholici, pij, modesti; esse se exulem propter Catholicam fidem in animo
conseruandam, effingit: multa passum ab haereticis, vix ab eorum manibus elapsum,
conijcere licet alia, quae poterant causam inopis, et exulis, ac si velis Confessoris,
commendare; et certiorem fucum facere. Sunt Louanij, vt in multis Germaniae
ciuitatibus, Socij Iesuitae. Quos ego homines scio studiosis egenis bene consulere
solere, ad suam etiam societatem recipere nonnunquam, non quibus leuiter fidem
habeant ex verbis, sed quorum examinare ingenium soleant diligenter ac prolixe
ex factis. . . . Ad hos igitur peruenit hic adolescens, collo ad pietatem Catholicam
contorto: hos existimauit idoneos, vbi pietatem ementiretur, et sua studia con-
summaret. Persuadet bonis Patribus; mittitur in Germaniam superiorem exercetur
in nouitiatu43 probat acta sua; destinatur ad studia, etiamdum nouitius, Dilingam.
Omni hoc tempore, singularem haeretici hominis impudentiam atque impietatem
cognosce. Horum Patrum est institutum, vt qui sacris non sunt initiati, octauo
quoque die Catholice fateantur Sacerdoti peccata. et sacram Synaxim accipiant;
hic Caluinianus nunquam hoc institutum intermisit. Sunt multa virtutum opera,

¹ Ex Canisii relatione eam acceperant, ut Natalis testatum v. supra p. 124.

2 Tilemanni Heshusii ministri lutherani „Gratiarum actionem“ Basileae a. 1567
excusam significat; v. supra p. 31, et infra, mon. var. (3).

3 Francofurti ad Moenum proximae librorum nundinae futurae erant primis
duabus hebdomadis m. Aprilis.

⁴ Monachii; v. supra p. ‘26⁵ 29.

