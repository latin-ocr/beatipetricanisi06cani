Π. Prooemium voluminis sexti. xix

admirationem movere possunt duo alia eius sive responsa sive constituta: Concilium
Tridentinum „pluralitatem beneficiorum“ ecclesiasticorum gravissime prohibuerat:
Pius ver0‚ cum in Germania a canonicis non plus quam 3—4 mensium residentiam
exigi ideoque 3-4 canonicatus ab iis simul haberi cognovisset, id iis, paucitate
quoque clericorum Germaniae considerata, permisit (205¹). In Bulla autem „Goenae“
excommunicationis poenam ipse pontifex irrogaverat omnibus, qui in iurisdictionis
ecclesiasticae exercitium se ingererent; quod cum (ut iam dixi) in Germania etiam
magistratus probi piique haud ita raro facerent, confessarii, quid de iis statuendum
esset, anxie interrogabant; respondit Pius. re cum Francisco Borgia perpensa: Non
habere se voluntatem illa lege complectendi eos, qui ecclesiae iuvandae, non damno
afficiendae causa ita agerent; id igitur et cum confessariis et cum ipsis iudicibus
esse communicandum (197).

In Germania ipsa Albertus V. dux et Ferdinandus ΙΙ. archidux „co-
lumnas fidei catholicae“‚ ut cardinalis Commendonus dicebat (225), et „heroes catholi-
corum“ se praestabant, ut Canisius scripsit (37). Albertus enim, praecipuo administro
utens Simone Thaddaeo Eck cancellario religionis studiosissimo (89 275), identidem
„visitationes“ habebat, ut videret, num in Bavaria sua omnes essent catholici (311);
nam si qui catholice vivere nolebant, Albertus eos abire pro potestate per imperii
leges ipsi confirmata iubebat (25 311); calicis quoque eucharistici usum coercebat
(380³); et de negotiis ecclesiasticis theologos probatos consulebat (380); iisdem
facultatem legendi libros haereticos et potestatem absolvendi haereticos a sede
apostolica petiit et impetravit (274) ; collegii autem germanici dotationem et pontifici
et episcopis commendabat (290); Societati quoque Iesu valde favebat; unde factum
est, ut a. 1570 collegium monacense 540 haberet discipulos (602); eodem fere tem-
pore Albertus Sociis ingolstadiensibus integrum cursum philosophicum et paedagogii
sive gymnasii, quod nunc vocamus, administrationem tradere statuit, ut iuventus —
ita ipse dicebat ἡ eosdem, per quos litteras disceret, „morum et pietatis magistros“
haberet (449). Nec minus strenue apud Tirolenses religio defendebatur. Canisius
Ferdinandum ll. laudat, quod „vi quadam“ suos in fide maiorum retineat (456);
consiliariorum quoque constantiam catholicam praedicat (455s6); qui saepe in col-
legium oenipontanum veniebant, ut Socios de rebus sacris consulerent (15); in
fundationis autem litteris collegio datis archidux sodalium scholas, contiones, mores
laudibus efferebat (608); quibus nova ecclesia ipsius et nobilium tirolensium ex-
pensis aedificata est (603s4); Canisio denique Oeniponte degenti Ferdinandus et
scriptorem suis sumptibus providit (625) et pecuniam ad libros emendos dedit (639).
Nec silentio praeteriri debet Venerabilis Magdalena soror ipsius; quae, cum
Oeniponte habitaret, pauperes aegrotosque diligenter adiuvabat (607) et Sociorum
opera utebatur ad mulieres haeresi infectas vel vitam meretriciam agentes in viam
salutis reducendas (607). Cum autem eadem „regina“ cum Helena sorore Halani
transmigrasset et ibidem Societatis domum condidisset (408¹), Hala, quae tunc
civitatum tirolensium maxima erat (434), reginarum exemplis et Sociorum laboribus
ex haeresi probe coepit emergere (619). Haec in praesens sufficiant oportet; plura
enim de Bavaria et Tiroli postea dicentur.

Horum vestigiis alii proceres insistebant. Carolus archidux religionis iu
Stiria et Carintffla instaurandae causa collegium Societatis Graecii constituere in
animum induxit (469). ln Suebia autem terra bissingana ex Lutheranismo, in quem
per Schartlinum a Bul-tenbach vi pertracta erat, per Sociorum dilingensium contiones
est educta (738). lisdem annis Socii Germaniae, imprimis Canisius, ab Helvetiis
catholicis invitabantur, ut apud ipsos seminarium quoddam clericorum vel, si id
non placeret, collegium Societatis incoharent (238 362>; et instantibus Sociis colo-
niensibus ea respublica identidem Gensios ex Belgio profugos urbe pellebat, quia,
Calvinismum clam per eam diffundebant (330 414); ad ferventem quoque religionis
amorem Augustae catholici multi per paucos illos Socios, qui apud ipsos erant, in-
flammabantur3 qui quamquain locum iusto collegio idoneum, canonicis quibusdam
parum faventibus (223), nancisci non poterant (249), reditum eidem collegio iam

