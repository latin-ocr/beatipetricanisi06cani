xxm 11. Prooemium voluminis sexti.

erga ecclesiam vacillasset (60 83), Oeniponte‚ ubi archiducis contionator erat (247),
clam aufugit, litteris ad archiducem relictis iisque adeo in ecclesiam et pontificem
contumeliosis, ut Ferdinandus eum ad furcam quaereret, et Magdalena regina affir-
maret, se suis manibus rogum incensuram esse, in quo ille esset comburendus (357s61);
attamen Kleselius postea resipuit et in ecclesiae et archiducis gratiam rediit in eaque
permansit, neque vero in Societatem denuo est receptus (622). His contionatoribus
addam (quoniam huiusmodi domestica exempla posteris et documento et incitamento
esse possunt) duos theologiae in universitate dilingana professores: Conradus
Swagerius (83), cuius querelae et a Societate discessio in superiore volumine narrata
sunt, tandem e Societate dimissus est (139); eius similis erat Thomas Gallus (140),
qui omnibus collegiis molestum se praebebat, in Canisium provincialem impudenter
se gerebat (147), in templo cum mulierculis ridebat ac nugabatur (258 275), Socios
germanos in Germania servorum, non fratrum loco haberi conquerebatur (536);
Eckius cancellarius homini dissuadebat, „ne tam sanctam sodalitaten1“ desereret (275) ;
Canisius placide modesteque ei scripsit (297s8); transeundi in Austriam‚ Lauretum,
Romam opportunitas ei offerebatur (28Ο); incassum frustraque omnia; nam specie
iuvandi fratres sororesque inopes -- quos Societas probe adiutura erat (319) —— se
segregavit (296s7)‚ et minitatus se, si non dimitteretur, libellum adversus Socios
conscripturum esse (297 302), dimissionis litteras tandem extorsit (319).

Pro his hominibus Deus Societati ipso hoc tempore alium donavit, qui multorum
instar erat: Vindobana Dilingam ad Canisium provincialem a. 1567 nobilis iuvenis
polonus venit, asseverans se, quantum ex ipso esset, iam diu Societati se dedisse,
ad quam se divinitus vocatum esse sciret, et deliberatum sibi esse per orbem
terrarum peregrinari, quoad portam aliquam inveniret, qua in Societatem recipe-
retur (4s6). Canisius, adulescentis const-antia per multa experimenta probata (535),
eum, ut ipse petierat, Romam ad Franciscum Borgiam misit cum litteris, quibus
se „praeclara de illo sperare“ affirmabat (63s4); proximo autem anno in ipsa urbe
Roma eum, exhortatione sacra ad Societatis novicios habita, quasi ad mortem prae-
paravit, quam ille duabus post hebdomadis sanctissime obiit: erat is Stanislaus
Kostka: qui iam Sanctorum honoribus auctus per orbem terrarum coIItur (585).

Caeteroquin, ut sapientissime iam olim dictum est. inter religiosas domos bonas
et malas non hoc interest, quod in his peccatur, in illis non peccatur-3 sed peccata
in malis domibus non curantur, in bonis animadvertuntur. Cuius animadversionis
etsi complura iam posita sunt exempla, unum addi operae pretium fuerit: Cum
Franciscus Borgias praepositus generalis P. Theodorum Peltanum theologiae in
universitate ingolstadiensi professorem ad quattuor sollemnia Societatis vota nun-
cupanda admittere vellet, Canisius provincialis intercessit; Peltanum in virtute
nondum tantum profecisse, quantum ad sollemnem illam professionem per Societatis
constitutiones exigeretur (253 266); itaque professio Peltano dilata est (281 292).
Pari cum cura Socii ad litteras serio tractandas impellebantur; ita Borgias per-
misit quidem, ut eorum aliqui ad gradus academicos promoverentur, sed prius
videndum esse scripsit et severius quam clementius indagandum, num laureae
maturi essent; quod nisi fieret, Societatis promotionibus nullam fore auctoritatem3
ideo P. Schorichium contionatorem ducis Bavariae theologiae doctoratum sibi com-
parare volebat ita, ut is et usitatis temporibus et probe iusteque de scientia peri-
clitaretur ac disputationes haberet; quod vero dux in eam promotionem 300 nummos
aureos expendere vellet, eam pompam Sociis non convenire; id vero iis curandum
esse, ut docti essent et doctrinam comprobarent (243 2912).

Negotium facessebant Sociis aliqui de familia fuggerica, in Societatem alio-
quin optime affecta maximeque benefica. Octavianus Fuggerus collegii germanici con-
victor morbo et studiorum litterariorum taedio laborare coepit (201 284); quare Canisius
et Socii romani effecerunt, ut a parentibus revocaretur (211 588). Idem Societatis
ingrediendae votum emiserat (163) ; sed quia erat inconstantia et animi levitate (177),
a proposito abstitit et Societatis homines atque etiam ipsum Canisium accusavit,
quod paene sibi imposuissent et vim quandam inferre conati essent (201 211).

