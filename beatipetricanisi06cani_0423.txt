Augusta Vindelicorum 13. Iulii 1569. 349

Ac prudenter sane dubitauit amplitudo tua, sitne respondendum eius
Apologiae, quam scripto meo iussit opponi a sectarijs Nam facile
fieri potest, vt sit foedus ille labor plurium artificum, qui totum fere
annum in hac pertexenda tela collaborasse uidentur. Mihi sane de
re tota cogitanti non leuia ueniunt in mentem, eoque permouent‚ vt
prorsus existimem, huic haeretico scripto, quod mendacijs, calumnijs,
sarcasmis et impijs doctrinis plane scatet, responderi a me non oportere.
Primum enim non est ex fratris 1, qui hunc tenet in Ecclesia locum,
dignitate, vt de rebus tanti momenti per se, uel per alium cum de-
cepta et peruicaci pugnet foemina. Nihil hoc sit aliud, quam sacrum
panem offerre canibus2, et margaritas ante porcos3 spargere.
Deinde periculum hoc nobis metuendum uenit, ne deteriores reddamus
huiusmodi crabrones, cum iterum scripto nouo irritabuntur. Videmus
enim, quam maligne accipiat et peruertat in priore scripto ea, quae
omnes modestiae limites egressa, contemnit ac ridet more sectae, cum
tamen nihil recte possit opponere, uel iuste in meo scripto reprehen-
dere. Accedit, quod pessime de hac matrona merituri uideamur, si
contrarium scriptum conficiatur, quoniam elatiorem et praefractiorem
eam reddemus, quae uideri uolet quouis Catholico Theologo doctior,
et eadem ratione qua coepit, perget hoc saxum voluere. Simulat se
suo marte hoc quicquid est scripti, confecisse, neque suam permittit
laudern authori, quem constat in scriptis aduersariorum et Theologo-
rum non male uersatum esse. Quis uero sane mentis cum foemina
tam gloriae auida, quani ueritatis inimica contendat? quis ex quauis
disputatione fructum speret? ubi praesertim illa, ne minimam quidem
partem eorum, quae nunc defendit, aut intelligit, quod mihi certo
persuadeo, aut huiusmodi ratiunculis confirmare posset. Proinde quic-
quid respondebitur, in manus aduersariorum haud dubie perueniet
statim, quos nimio sane honore afficit dignitas tua, si eos ad dis-
putationem euocat, uel ad responsionem excitat noua scripti huius
confutatione. Jndigni sunt sane, quibuscum litigemus, praesertim tali
foemina uel spectatrice, uel iudice. Maior uerbi diuini et Catholicae
doctrinae apud nos reuerentia esse debet, quam ut de fidei nostrae
mysterijs cum apertis Ecclesiae hostibus dimicemus. Monuit Tertul-
lianus, et praecepit Apostolus Paulus fugiendas istas esse pestes4,
neque ad disputationem descendendum5 cum ijs, qui Ecclesiam totam

¹ loannes Thomas Elisabethae frater consobrinus fuisse videtum v. supra p. 212.

‘² Cf. Mt 7, 6; 15, 263 Mc 7, 27. 3 Mt 7, 6.

⁴ „Haereticum hominem post unam et secundam correptionem devita: sciens,
quia subversus est, qui eiusmodi est, et delinquit, cum sit proprio judicio condem-
natus“: Tit 3,10; cf. 2 Tim 2, 23.

⁵ Tertullianus de haereticis scribit: „Scripturas obtendunt, et hac sua audacia
statim quosdam movent; in ipso vero congressu firmos quidem fatigant, infirmos
capiunt, medios cum scrupulo dimittunt. Hunc igitur potissimum gradum obstruimus
non admittendi eos ad ullam de scripturis disputationem.“ Id quod variis rationibus
probat et explicat3 deinde sic concludit: „Constat ratio propositi nostri definientis

