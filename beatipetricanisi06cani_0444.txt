370 1694. Canisius Martino Eisengrein.

1694. CANISIUS MARTINO EISENGREIN ecclesiarum cathedralis
passaviensis et collegialis ottinganae praeposito, theologiae professori in
universitate ingolstadiensi. Augusta Vindelicorum 5. Novembris 1569.

Ex autographo (2⁰3 pp. 2¹l43 in p. 4 sigillum et inscriptio, quae tamen manu
longe posteriore posita esse videtur; ea autem folii huius pars, in qua inscriptio
manu Canisii vel manu alia quidem, eius tamen temporis aequali, posita erat, per-
isse videtur; priori huic inscriptioni ascriptum erat: „Ex archivo“); epistula asservatur
Monachii in archivo regni bavarici‚ Jesuitica in genere, Fasc. 13. No 214. Epistulae
apographum saeculo XVIII. scriptum exstat in Cod. monac. „Lat. 1606“ f. 1052—106a.
Epistulam paene integram germanice vertit Pfleyer, Eisengr. 81—82 (cf. ib. 161)
breves eius summas posuerunt Re’ess l. c, 391 et Duhr, Jes.I 87.

Interrogyatus Eisenyrelnio suadet, ut potius praeposituram Otlinyae Veteris reti-
neat, qnam episcopatum lubucensem suscipiat, euius difficultatibus superandis viz par
sit. Item, ut officia immimmt, imminuta relz'yiosius administret. Eum tamen ad
tempus in Stiriam ire posse. Optat, ut Ottinyani reformentur cultusque B. M. V.

apud eos instauretur.

Pax Christi nobis aeterna,
Admodum Reuerende Domine.

Festinus Ingolstadiensis aurigae discessus facit, vt pro negotij
magnitudine respondere ad ea non possim, quae dignitas tua mihi tum
diligenter, tum amanter, tum copiose perscripsit 1. Vtinam uero sim
ego, qui aliquid uel consilio, uel iudicio et prudentia praestare possim,
maxime ubi de re grauissima, et saepe a sapientibus iudicata, iterum
deliberatur. Verum enimuero quando ita postulat ac quodammodo
imperat Magnificentia tua, quam ex animo quidem et amo, et obseruo,
breuiter de summa negotij dicam, quae post preces ad Deum fusas
ego quidem praecipua duco.

Ex duobus ueluti capitibus iudicium propositae causae pendere
sentio, primum quidem ex eo, an a Praepositura sit hoc tempore
transeundum ad oblatum Episcopatum2: deinde si non sit transeundum,
qua ratione suspiciones et obtrectationes hominum commodius possint
euitari, ut amicorum et absentium beneuolentia retineatur. De primo
capite sic iudico, quemadmodum sapientia tua se iudicare scribit, prae-
ponderare scilicet rationes, quae ad retinendam et ornandam in Bauaria
praeposituram hortantur. Qua de re Princeps Albertus ea dixit, quae
magnum sane momentum apud sapientes omnes merito habeant, etiamsi
Bauaria suum Praepositum minoribus beneficijs sibi deuinctum teneret 3.
Ego uero hanc vnam rationem adiungo, etsi fortasse non omnibus ea

 

¹ Vide supra p. 366.

2 A praeposituris ottingana (Altotting) et passaviensi (Passau) ad episcopatum
labacensem (v. supra p. 366); ex proximis autem epistulae verbis colligitur, potissi-
mum significari praeposituram ottinganam; quae certe magni erat momenti propter
sacrarium Beatae Mariae Virginis maximis eius beneficiis per Germaniam celeberri-
mum; passaviensis vero praepositura et parvi laboris et exigui reditus fuisse videtur;
cf. Pfleyer l. c. 75.

³ De beneficiis, quae imprimis Albertus V. dux in Eisengreinium contulerat,
v. supra p. 366—367.

