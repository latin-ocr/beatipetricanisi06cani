xvm 11. Prooemium voluminis sexti.

Lutheranis deteriores Calvinianos accipimus, pestes scilicet exitiales omnis pie—
tatis“ (498). Quare Canisius litteris in patriam missis fratres sororesque exhorta-
batur, ut se in fide antiqua confirmarent considerando fructuum ex nova fide
nascentium pravitatem (396 422) ; et in catechismi litteris dedicatoriis ad Guilielmum
Bavariae principem datis asserebat: Bavariam eo ipso, quod et princeps et populus
catholici essent, civili quoque prosperitate longe magis florere quam alias terras ¹ (430).

2. In mediis cladibus ac calamit-atibus restauratio catholica lento
quidem, sed certo gradu progrediebatur.

Hanc urgebat simul et regebat Pius V. pontifex sanctissimus et Germaniae
amantissimus. Hic a. 1568 Canisii et aliorum suasu Romae congregationem cardi-
nalium instituit protestantibus ad ecclesiam reducendis (582s3); idem Commendonum
cardinalem in Germaniam mittit, ut imperatorem ad religionis studium excitet et
ecclesias visitet ac reformet (223 682); item per Canisium aliosque Societatis homines
quaeri iubet viros fidos, per quos sedes apostolica de Germaniae rebus edoceri et gra-
via negotia expedire possit (176 196 589). Canisii rogatu episcopis Germaniae sacras
tribuit facultates. quibus officii onera imminuantur (598); Catechismum Romanum in
usum parochorum conscriptum per Hoffaeum et Canisium germanice vertendum curat
(667); Calenio typographo coloniensi per Canisium commendato (330) privilegium con-
cedit typographicum (685) ; efficit quoque, ut adversus Centuriatores Magdeburgenses,
historiae ecclesiasticae depravatores, non solum Romae consilia conferantur (390 409),
sed etiam in Germania per Canisium liber (de quo plura infra dicentur) conscribatur.
Fortiter quidem Pius ecclesiae iura tuebatur; ut cum Ferdinando Il. archiduci ex-
communicationem, si cardinali tridentino ablata non restitueret, comminaretur (245),
et cum Canisii aliorumque rogatu, litteris per Canisium ad episcopum eystettensem
missis, universitatem ingolstadinensem gravissime hortaretur, ut professionis triden-
tinae emittendae officio satisfaceret (166 191); attamen — id quod historicos usque
adhuc paene fugisse videtur -— facilis erat ad legum rigorem, cum iusta ei sup-
petebat ratio, in Germanorum gratiam temperandum. lta, audito S. Francisco Borgia,
permisit, ut in Germaniae universitatibus professio illa fidei privatim fieri posset (58) ;
et cum Paulo Manutio grande privilegium dedisset, quo ipsi soli licebat Catechismum
Romanum latine excudere, rogatus tamen a cardinali Truchsess prelum dilinganum
ex 60 privilegio excepit (616). Item, cum mulieres quascumque in virorum reli-
giosorum domos intrare magnis poenis propositis vetasset, libenter concessit, ut
collegia oenipontanum et monacense archiducissae et ducissae civitatum illarum in-
grederentur (44 213). Cum denique constitutionem edidisset, qua, Officio parvo
Beatae Mariae Virginis iam a se reformato, Officia antea quacumque lingua edita
prohibebat, cardinali Truchsess dixit, Germanis catholicis liberum esse omnes pre-
cationum libros germanicos in posterum quoque retinere (485). Maiorem etiam

¹In commentario quodam historico a. 1911 Berolini edito Canisius produ-
citur testis contra Summum Pontificem Pium X. Cum enim in litteris encyclicis
26. Maii 1910 de Sancto Carolo Borromaeo datis dicatur, apud eos, qui Borromaei
tempore ab ecclesia catholica defecerint, morum corruptionem et disciplinae ever-
sionem exstitisse: ex quinto volumine Epistularum Canisii contrarium colligi; nam
illam vitiorum labem Canisio in ea Germaniae parte, quae catholica manserit, se
obtulisse (Preussisclze Jahrbueher CXLIII, Berlin 1911, 1202—224). Eadem dein in com-
plura folia periodica transcripta sunt: velut in folium menstruum „Evangeli001·um“
confoederatorum (Evanyelischer Bzcnd zur XVahrung der deutsch-protestantischen
lnteressen. Monatsblatt etc„ 25. Jahrg. 1911, 46). Quae quam non recte di-
cantur, ostenditur in „Katholische Kirchenzeitung, vormals Salzburger Kirclienblatt“,
51. Jahrg„ Salzburg 1911, 497. Neque hoc loco vacat ea longius persequi ;⁴ satis
fuerit hoc in memoriam revocasse: Canisius a. 1567 Udalrico comiti dc Helfen-
stein variis argumentis probavit, „quantun1“ protestantes, „ut in moribus, ita et
doctrina Catholicis inferiores essent⁴⁴ (Can. Epp. V 784). Ita revera eum sensisse
confirmatur etiam sexto hoc volumine.

