666 Mon. 1015 sive litt. (10). 1565-1575.

Catechismo del Padre canisio, e glie lo facciano anche imparare a memoria, e re-
citare fra loro spesse volte, massime le feste.“ Quem catechismum cum pueri probe
intellexerint, ad Catechismum Romanum interpretandum magistri, qui ad id idonei
visi erunt, progrediantur licebit.

Significatur a S. Carolo Canisii „Parvus Catechismus Catholicorum‘ italice
iam compluriens editus (v. Gan. III 788; IV 1009 1025; V 802). De doctrinae
christianae libello Mediolani tunc multum usitato, qui „Iuterrogatorio“ vocabatur,
cf. ,Biografia di San Carlo Borromeo del Professore Antonio Sala, corredata di note
e dissertazioni illustrative da Aristide Saler‘ (Diss.)‚ Milano 1858, 62-90, et Tacehi
Venturi l. c. I 295—296.

Tempus quidem „Instructioni“ non est ascriptum; ex iis tamen, quae S. Carolus
de Catechismo Romano et de concilio suo provinciali (primo) dicit, cognoscitur eam
a. 1566—1569 datam esse. Cf. etiam „San carlo Borromeo nel terzo Centenario
della Canonizzazione“ Anno I, n. 9 (Milano 1909), 142—146.

2. Ρ. Iacobus de Ledesma S. J. (V. Can. V 183⁶), qui fere ab a. 1558 usque
ad mortem († 1575) Romae in collegio Societatis magister et diu praefectus quoque
studiorum erat, ibi complures conscripsit „ordines“ sive „rationes studiorum“, quam-
quam institutiones hasce, variis impeditus laboribus, plene absolvere vel perpolire
non poterat. Quibus et praeclara illa „Ratio Studioru1n“, quae a. 1586 edita et
deinde in totam Societatem inducta est, praeparabatur, et, quomodo primis Societatis
temporibus litterarum studia instituta sint, ostenditur; nam collegium romanum
multorum aliorum collegiorum, quae per totum terrarum orbem exstabant, principium
quoddam erat et exemplar.

Ledesma igitur in „Ordine et Ratione Studiorum septem classium humaniorum
litterarum“ de quinta classe notat: „Libri sunt : grammatica collegii Romani, et
Ciceronis epistolae familiares, et· doctrina christiana paruula; atque cum eam di-
dicerint, catechismus Canisii; quibus nunc utimur. . . Bis in hebdomada, die martis
et sabbathi, recitant doctrinam ch1·istianam.“ In 4. classe „libri sunt . . . cathechis-
mus Canisii paruus . . . Semel in hebdomada, scilicet die sabbathi, vesperi, recitant
catechismum Canisii inter alia.“ Et in Ordine quinque classium, „trium Grammaticae,
et Humanitatis, et Rhetoricae“, quartae classi assignatur „Doctrina christiana bis in
hebdomada, et cum eam sciunt, paruus Canisii catechismus“, tertiae „Catechismus
Canisii bis in hebdomada“, secundae, quae est humanitatis, idem „semel in hebdo—
mada“. Deinde in commentario „de ratione et ordine studiorum collegii romani“:
In 6. classe (quae est prima post infimam) diebus „martis‚ jonis et sabbati“ recitant
doctrinam christianam parvam, qui eam nondum didicerunt, reliqui catechismum
Canisii parvum. In 5. vel doctrinam vel catechismum Canisii recitant diebus „martis
et veneris“. In quarta discunt catechismum parvum Canisii; „die veneris mane
tertia hora, una cum aliis inferioribus classibus, intersunt lectioni doctrinae chri-
stianae . uel in classe, uel in ecclesia. . . . Diebus dominicis ac festis³, saltem prae-
cipuis, aeceduntb‚ statim post finem secundae recreationis a prandio, ad literaria
exercitia, et deinde remittuntur ad doctrinam christianam audiendam una cum in-
ferioribus classibus; vel in ipsamet classe exercentur in doctrina christiana, uel in
ecclesia collegii, ad quam omnes accedent.“ Quae doctrina „per horam plus minus‘
habebatur. In 3. classe, quae est suprema grammaticae, sabbato mane „recitatur
etiam doctrina christiana⁰ . parua ab iis, qui eam nesciunt, aut uero catechismus
Canisii ab iis, qui sciunt paruam, forte catechismus Canisii latinus“. In secunda
autem classe, „quae est humanitatis, seu rhaetorica inferior“, sabbato mane „recitant
omnes matutinas lectiones, forte etiam lectionem vnam catechismi Canisii maioris“;
quibus verbis Canisii „Summam“ significari satis certum est.

Socii romani a. 1565 catechismorum Canisii (Parvi Catechismi Catholicorum)
tria milia, „Doctrinarum christianarum“ duo milia excudenda curarunt (Can. V 802),
Quare verisimile est, Ledesmam inter a. 1565 ct 1575 haec scripsisse.

a) Dur) vv. sqq. (1 Ledesma postea addita sunt. b» Quinque vv. sqq. a L. postea addita sunt.
c) Quae sequnntur, usque ad latinus incl„ a L. postea addita sunt.

