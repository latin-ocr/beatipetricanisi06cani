290 1634. Canisius S..Francisco Borgiae. Augusta Vind. 2. Aprilis 1569.

Domino Tiburtio redditam esse pecuniam scribit P. Euerardus 1.

Debebant nobis Romae, cum discederem. Soluemus autem statim,
cum intellexerimus, quantum addiderit P. Franciscus Petrarcha in
uiaticum M. Bonauenturae 2, quem post pascha expectabimus,

De P. Schorichio scribet P. Gregorius 3, pergit is Lanzutaea con·
tionari.

Reuerendissimus D. Commendonus nunc est Oeniponti4. Fuit
idem cum Principe Monachij‚ ubi populo non exiguam consolationem
et aedificationem attulit, cum in templo nostro ducentis propemodum
sacram Eucharistiam porrexit. Princeps agit et urget serio, ut col-
legium Germanicum non solum Pont: Max, commendetur, sed etiam
necessarijs instruatur sumptibus Germanorum, ad multos illic studiosos
et futuros in hac messe operarios quotannis alendos. Qua de re iam
in Vrbem scriptum est a Principe 5, et consultatur etiam in synodo
Salisburgensi, quae hoc tempore celebratur 6. Nos magni faciendum
putamus hoc medium atque remedium, nec ullum apparet efficacius,
ad Religionem Catholicam in Germania tum conseruandamb, tum
restituendam. Confirmet Christus hoc pium institutuni⁰.

Credo P. T. non improbaturam, si assentiamur nobilibus atque
diuitibus uiris, qui suos filios aut nepotes ad Germanicum collegium
cupiunt destinare, eosque curabuntd alendose. Mittet breui fortasse
suum puerum Marschalcus Ducis Bauariae7: dixi ut faceret pro sua
commoditate. Nam in Vrbem quoque scripsit, hanc petens gratiam,
sed fortasse literae non sunt redditae.

Vehementer egemus in hac prouintia Confessarijs, et nouos facere
sacerdotes non possumus, nisi quos professione dignos putamus 8. Hinc
magna subsequuntur incommoda, quae vtinam ratione aliqua possent
auerti. Vrget nos conscientia, ut non iudicemus eos ad ordines ad-
mittendos, qui etiamsi boni sacerdotes et coadiutores spirituales fore
uideantur, tamen non recte augent numerum professorum.

Commendo me plurimum sacrificijs et precibus P. T. ac Patrum
isthic omnium, quibus precor sanctum et felix pascha in Christo
Jesu domino nostr09. Augustae 2 Aprilis .1569.

Seruus indignus P. Canisius

a) Lanzhutae B. b) apparet ad religionem Catholicain efficacius in Germania conseruandam Β.
ο) Quae sequuntur, nsque (ccl Commendo me plurimum eme-I„ fin B omissa sunt. d) Ita C. correxit ev
curare vel simili ι·. 6) In Α sequitur Romae, oblitt.

 

 

 

¹ Mercurianus. ²² Paradinas. ³ Roseffius; cf. supra p. 257.

⁴ De cardinalis Commendoni legatione v. supra p. 223¹ 237—238.

⁵ Albertus V. dux 18. Martii 1569 Romam ad cardinalem Truchsess scripsit,
ut pontifici id commendaret negotium (Goetz, Beitrage V 469).

⁶ Synodus haec provincialis Salisburgi a 14. ad 28. Martii 1569 habita est.

⁷ Carolus a Fraunberg, nisi fallor (GoetZ, Beitrage V 3333 4414 4712).

Β Propter Pii V. legem aut praeceptum; v. supra p. 93⁷.

⁹ Rom 6, 11 23; 8, 39. 1 Cor 15, 31. Eph 3, 11 etc.

