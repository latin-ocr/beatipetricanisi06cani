Inter m. Augustum et Decembrem 1567. 77

inquirat et studiose intelligat de sanctionibus Pontificum, sicut Romae
publicari solent.

Ex his uero Sanctionibus illae notandae sunt maxime, quae ad
curam animarum et officium Episcoporum spectant, quaeque sententiam
excommunicationis maioris habent annexam. Talis est Bulla Coenae
Domini, ut uocant, aliaeque plures, quae ad Reuerendissimurn D. Car—
dinalem Augustanuml frequenter adferuntur. Certe summo periculo
sese obijciunt, et quasi contemnunt Christi Petrique Cathedram, qui
dispensant, statuunt, ordinant in ijs, quae sibi reseruat Apostolica
sedes, et quorum cognitionem, facultatem uel dispensationem ad se
solam uult pertinere. Nec est censendus ille uere Catholicus qui
poenam excommunicationis a pontifice Maximo latam uilipendit, et.
cum debet, non uult prorsus intelligere.

Recte faceret, si concilium hebdomodatim institueret ex ijs uiris
quos probatiores agnoscit in suo Clero, cum his conferenda essent-
plaeraque tum ad disciplinam restituendam, tum ad praelatos et
pastores iuuandos pertinentia. Non ita magno negotio multorum
morbi paulatim emendarentur, si Episcopus cognosceretur serio ad-
uigilare, saepe inspectores et obseruatores mittere, et paternam leni-
tatem cum iusta iudicis seueritate miscere.

Nunc plaerique non uigilant, quia uel dormit uel non curat, uel
indulgere pergit Episcopus. Pauci rogantur, an et quomodo Bre-
uiarium legant, quas in templo caeremonias obseruent, quomodo sacra-
menta ministrent, quam curam sacristiae uel sacrarij habeant. Haec
uero absque omni graui motu illis inculcari et abillis exigia possent,
qui sunt quidemb Catholici. Ad mores postea ueniretur.

Si quando grauiora incidant, quae permittenda, non sananda
uel punienda uidentur, Consilium doctiorumc adhibeatur, neque statim
Episcopus hoc sibi licere putet, ut in sacris aut dispenset, aut in-
dulgeat‚ praesertim ubi non solum Episcopus sed etiam princeps est.

Neque probandum illorum consilium putet, qui praesentibus rerum
difficultatibus deterriti, nihil fere tentant, aut tentari uolunt, in Re-
ligione Catholica uindicanda, sed homines potius quam Deum timent,
praepostere timidi, ubi Dei honos et Ecclesiae dignitas necessarium
a nobis zelum requirit.

Hic igitur etsi extrema tentare remedia non attinet, moderata
tamen experienda uidentur, sumptis nimirum initijs a rebus facilioribus,
et coniecta in omnipotentem Deum animi fiducia, ut paulatim erigamus
disciplinam quae apud Catholicos prolapsa, et saepe contempta iacet,
ex supina prorsus negligentia praesulum.

Tradatur parrochis et Confessarijs modus, quem circa confitentes
et poenitentes obseruent, ne alioquin sid caecus caecume du cat‘2.

a) R hand recte: exegi. b) B R minus recte: qnidam. c) doctorum R. d· Ilm: v. mm
est apud R. e) coecus coecum R.

¹ Ottonem Truchsess. ‘² Lo 6, 39. Mt 15, 14.

