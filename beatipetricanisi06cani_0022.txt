ΧΠ Il. Prooemium voluminis sexti.

Onuphrius panvinius Ο. S. Aug„ Laurentius Surius Ο. Cart, Dr. Nico-
laus Sanderus, Petrus Busaeus S. J„ Alphonsus Pisanus S. J„ Ioannes
Rethius S. «1., Franciscus Turrianus S. J.

IV. Volumen hoc a m. Augusto anni 1567 ad Decembrem a. 1571
procedit et plurima continet, quibus cum universae Germaniae historia
ecclesiastica illustratur, tum rebus Societatis Iesu et maxime ipsius
Canisii novum lumen affertur,

En praecipua capita:

1. Multis ecclesia catholica in Germania laborabat incommodis et malis.
A cl e ro incipiam. Canisius annis 1567 et 1568 queritur: Solos cardinales augustanum
et constantienses synodos dioecesanas a concilio tridentino praescriptas habuisse,
reliquos vero episcopos malle spectatores quam „actores“ esse (38); ex principibus
electoribus ecclesiasticis nullum decreta tridentina promulgasse (181); neque institui
clericorum seminaria, etiamsi Germaniae valde necessaria sint (181); inclinare qui-
dem episcoporum aliquot animos in eorum institutionem, sed capitula cathedralia ea
in re impedimento potius quam adiumento esse (181) ; episcopis theologos et canonistas
deesse (182), et ex illorum consiliariis plurimos esse lutheranos (182); apud maximam
catholicorum partem sedem apostolicam auctoritate esse destitutam; eos autem, qui
benevolis in eam animis sint, metuere et cavere, ne palam appareant singulari ponti-
ficis gratia fiorentes vel curia romana familiariter utentes (18Ο); censuras quoque
ecclesiasticas fere prorsus neglegi (181), et confessarios peccata non singillatim,
sed ⁷,in genere‘* audire (78 182); parochos multos absolutionem pariter haereticis
ac catholicis impertire (182); ipsos etiam parochos vix semel singulis annis peccata
confiteri (182); ne ecclesiasticum quidem ordinem pravos mores emendare (182);
omnium autem pessimos esse cathedralium ecclesiarum clericos; horum morbis neque
pontificem, neque imperatorem posse mederi, quamquam ne hunc quidem multum
vereantur (182).

Cavendum quidem est, ne huiusmodi relationes nimis amplificentur; Canisium
enim „fere ‘tristia‘ nuntiare consuevisse iam olim P. Natalis notavit (Can. V xxxvl) ;
et complura a Canisio ita dicuntur, ut, si verba obiter inspexeris, iis omnes atque
omnia comprehendi putes, sin autem accuratius ea expendaS‚ ex rerum temporumque
ratione cognoscas, ea ad solas regiones aliquot et aliqua hominum genera pertinere.
Verumtamen sunt, quae nullo modo in dubium vocari vel excusari possint. Ita de
Gebhardo Truchsess canonico augustano (qui aliquanto post ad protestantes trans-
iturus et pro iis adversus catholicos bellaturus erat) non solum Canisius, sed etiam
cardinalis Otto Truchsess patruus ipsius et alii pessima nuntiarunt: Gebhardus, cum
diligenter institutus esset et per longum tempus pie vixisset, Augustae — pravis,
puto, exemplis corruptus —- neque ad templum neque ad capitulum adibat, profano
vestitu, subdiaconatu iam initiatus, per urbem circumcursabat, 15 equos et suspectas
aliquot mulieres secum habebat, vino ad ebrietatem usque indulgebat (365 379).
Ipsum autem cathedrale capitulum adversus concilii tridentini decreta de reformatione
facta protestationem quandam apud cardinalem interposuit (181); in parochorum dioe-
cesis augustanae numero 30 apostatae erant, neque alii in eorum locum substitui
poterant, quia nemo praesto erat (182). Quae cum ita essent, res tamen epi-
scopatus augustani longe meliore loco quam reliquarum dioecesium esse Canisius
censebat (182). Cui vicarius quidam generalis dixit: In episcopatu suo ne 10 quidem
parochos exstare, qui non essent concubinarii (183).

In laicis quoque catholicis multa desiderabantur. Maximilianus ΙΙ. imperator
a. 1568, ut ex rei nummariae angustiis emergeret, Austriae inferioris baronibus et
nobilibus concessit, ut cuin hominibus ipsorum potestati subiectis in ipsis etiam
ecclesiis „patrmatus‘ sui Confessionem Augustanam libere exercere possent; et
cum ea de causa a S. Pio V. cardinalis Commendonus ad illum legatus esset,
Maximilianus eum indigne tractavit ac misere decepit (223)ss 237s8); iam autem inde

