Dilinga sub 25. Septembris 1567. 61

sic satis quietus, et inter Magistros praecipuum fere locum illi detulimus semper.
vt in officio facilius retineretur. Fuit autem is M. Simoni, cum hic esset, quam
familiarissimus, vt grauiter etiam a me sit reprehensus aliquando vterque ob in-
tempestiua quae inter se miscebant colloquia. Nihil tamen aperte circa fidem notari
in M. Anthonio a nobis potuit, quamuis a Lectionibus Theologicis semper alienum
se ostenderit, Scholasticam Theologiam parui fecerit vel etiam nonnunquam irriserit,
Conciones habendas inuitus plane cum superiore communicarit, imo maiori ex parte
communicare neglexerit, Opiniones quasdam Theologicas pertinacius contra Doctores
nostros propugnarit, De pontifice minus honorifice locutus subinde sit etc. Verum
de his admonitus pertinaciam in eo non aduertimus* (ex autogr.; G. Ep. VlII
f. 13612). ,

De Zugeri autem facto Theodoricus Canisius aliquot hebdomadis post Borgiae
Dilinga (tempore non ascripto) haec *rettulitz „Vtinam tristiora nunc non adderem.
Balthasar Zugerus qui cursum philosophiae hoc anno absoluturus erat, post nimiam
cum M. Simone Demerio, M. Anthonio Kleselio germano, Matheo Polono et Eduardo1
Anglo familiaritatem, cum a patre prouinciale Jngolstadio Monachium cum Domino
Martino Eysengrenio curru mitteretur2, ille ex curru desiliens recta Lawingam,
quae unius horulae itinere Dilinga abest, profectus est, et Eduardo Anglo se ad-
iunxit, vbi nunc duodecim dies agit, ingenti cum huius Collegij nostri infamia.
Scripsit autem vterque literas ad M. Anthonium Kleselium germanum, studiorum
scholae nostrae praefectum et ordinarium concionatorem, quas ego Lawinga allatas
heri intercepi ³. Summa earum haec est. Conqueruntur initio, quod suam ipse a
nobis defectionem procrastinet, praesertim cum ipse author eis fuerit vt nos de-
sererent. Praedicant deinde Comitis Palatini ⁴ erga se liberalitatem, et Lutheranorum
summam humanitatem. Extollunt conscientiarum suarum iam tandem inuentam
tranquillitatem. Promittunt illi ad fugam humana praesidia. Suadent vt praetextu
hebdomadariae inambulationis se ad ipsos recipiat, cum vicinissimus Dilingae sit
locus. Denique concludunt, vt coram perfidis JESVITIS, qui nec habent nec ser-
uant fidem, prudenter dissimulet, papisticam seruitutem quamprimum excutiat,
Antichristum relinquat, et 111 libertatem filiorum Dei emergat etc. Haec fere sunt
propria ipsorum verba. Ad haec accedunt subinde nobiles et alij a palatino et
contionatoribus huc missi, vt cum nostris, quos duo illi Apostatae minus Catholicos
in hoc collegio esse designarunt, per occasionem agant, et hinc abducant. Sumus
iam bis lias insidias experti. . . . Non possum autem pater post diligentem inqui-
sitionem, alium quempiam de hac peste leuiter suspectum hoc loco nunc reperire.
Quemadmodum vero alias scripsi, dux et antesignanus horum hominum habetur
M. Simon Demerius Leodiensis, a cuius pestilenti conuersatione auelli non potuerunt
sequentes: nimirum, M. Anthonius Germanus, Matheus Polonus, Balthasar zugerus
germanus, et Eduardus Anglus, quamuis hic occultius et minus assidue cum illo
egerit. . . . Defieuit hic Matheus multos dies discessum M. Simonis, nec eum apud
fratres laudare cessauit. Notatum est praeterea in vtroque quod moribus essent

¹ Thorn sive Thornaeo. Perperam K. H. v. Lany duos illos apostatas, Thor-
naeum et Zugerum, „professores“ vocat (Geschichte der Jesuiten 111 Baiern, Narn-
berg 1819, 104); discipuli enim erant.

² Eisengrein paulo ante medium m. Septembrem Monachium profectus esse
videtur; v. supra p. 41 45.

³ S. Iynatius statuit, ut omnes qui Societatem ingredi vellent, „interrogentur,
. .. num contenti sint, ut videantur litterae omnes, et quae ipsis scribentur, et quas
ipsi aliis scribent, ei, cui huiusmodi munus commissum est, cura relicta, ut eas det,
vel non det, quemadmodum in Domino nostro magis expedire iudicabit“: lta in
„Examine“ c. 4, n. 6; similiter in Constitutionibus P. 3, e. 1, Β.

⁴ Wolfgangi ducis bipontini et neoburgensis; cuius imperio Lauinga sub-
iecta erat.

