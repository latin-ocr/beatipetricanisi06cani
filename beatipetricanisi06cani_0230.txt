156 1551. Canisius S. Francisco Borgiae.

Conqueritur nimium in suis literis ad Superiores datis: multorum
morbis facile mederetur, si suauiter admoneret, et humanius tractaret
nostros, ac minus studij poneret in horto, qui multas hic fouet ten-
tationes, et in scribendis literis ad diuersa loca. Cupio hunc bonum
Patrem aut prorsus emeritum militem hic adesse, aut cum maiore
charitate et patientia fratres gubernare. Alioquin parum efficiemus
in hoc collegio tranquillando, in quo sunt praecipui naturae concita-
tioris et uehementioris. D[ominus] [nob]iscum.

Jdem P. CanisiuS.
† Soli admodum Reuerendo P. N. Generali 1.

Adiunxit Canisius huic epistulae, ut ex schedula ipsi adiuncta intellegitur,
*litteras a P. Georyio Crispo collegii oenipontani ministro paulo ante Canisii ad-
ventum (id ex Lanoii litteris constat) ad P. Nicolaum Lanoium rectorem datas.
Lanoius ipse Crispum monuerat, ut scriberet, et scriptum Canisio, cum is hoc tem-
pore Oeniponte versaretur, tradiderat [v. infra, mon. oen. (8)]. Caeterum etiam ipse
Crispus iu litterarum exordio significat, optare se, ut ipsae et cum Canisio pro-
vinciali et cum Borgia praeposito generali eiusque „assistentibus“ communicentur.
Litteras maximam partem hic pono; nam tum Canisii epistulae per eas multum
illustrantur, tum de ipso Canisio nova quaedam in iis narrantur. Ita igitur Crispus
scribit: „Reuerende in Christo pater, Cur, licet mutuus inter nos semper sit amor,
nec ea de re dubitare ullo pacto possim, non tamen par sit plaerisque in rebus
inter nos consensus, propter frequentes fit causas. Quas (ut Deus nouit) non ex-
postulandi gratia aut calumniandi profero scriptoque trado, sed ut uel remedium
a patribus Romanis aut Prouinciali (quibus eas exhiberi ex animo cupio) inueniatur,
uel hinc ego [in] alium locum, ubi quietiori animo Deo seruire possim, transferar. . . .
Primo puto egoa mentem patrum nostrorum esse, et commune bonum ita exigere,
ut hortum habeamus amoenum, et ad honestam fratrum recreationem aptum, in quo
defatigati studiorum molestia, animi commode relaxentur, non solum longo per
hortum cursu, sed etiam amoena loci dispositione, qualis in Religiosis improbari
non possit. Hoc patres Romani suo docent exemplo, qui hortum magno pretio
emptum non sine sumptibus ad recreationem fratrum accommodasse, sicque con-
seruare dicuntur. Exoptat et P. Prouincialis, qui Reuerentiae V. me praesente
dixit, ut in horti cura consilio hortulani aulici iam ab officio defuncti amici nostri
integerrimi utatur, quod tantum abfuit a Reuerentia V. fieri, ut etiam ipsum per
se contemnat, nihil eum ea in re scire asserens, etsi Jmperatori Ferdinando 28³b om-
nium Charissimus fuerit hortulanus, singularibusque ab eo muneribus affectus.“²
Hortum esse „immundiorem et minus dispositum, quam cuiusque rustici in medijs
siluis habitantis“; eum, quia non colatur, longe pauciores fructus reddere, quam
reddere posset. „2⁰ quod ego patrum mentem esse pute, et ita in Constitutionibus
haberi intelligo, ut in uictu nostro sit communis mundities et praeparatio ³, qualis
apud sutores et sartores usitata est, et hanc, prout a P. Prouinciali in mandatis
accepi, semper quaero, eaque fratres contentos uideo. Vestra uero Reuerentia semper

a) Sequitur esse, oblitt. b) Sic,- scribendum fuit 1?; v. infra, adn. 2.

 

¹ De litteris „Soli“ inscriptis v. supra p. 49¹.

² Ferdinando Ι. imperatori († 1564) urbs oenipontana singulariter grata cara-
que fuerat (Can. 111 170).

³ „Socii omnes . . . in iis, quae ad victum, ei: vestitum, et cetera exteriora per-
* tinent, honestorum Sacerdotum communem et approbatum usum sequentur“ : Formula
Instituti Societatis Iesu a Iulio Ill. 21. Iulii 1550 approbata (Litterae apostolicae
etc. 67). „Ratio victus . . . communis sit“: Constitutiones S. J. Ρ. 6, c. 2, Π.’16.

