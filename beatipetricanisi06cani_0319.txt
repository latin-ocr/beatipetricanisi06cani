Oeniponte 29. Ianuarii 1569. 245

Ρ. Benedictus1, et praeterea loci illius P. Prouincialis2, ut opus non
sit mitti a me falcem (ut aiunt) in messem alienam. Crediderim
equidem, permagni referre ad promouendam eam Prouinciam, ut ido-
neus et grauis Rector Patauiensi Collegio praeficeretur, sicut hic, qui
fuit ante Minister, optat ex animo, quia sua non est sorte contentus,
ut ipse mihi significauit. ³

Cum uenissem Oenipontum, inuitus cognoui dissentionem ueterem
inter Cardinalem Tridentinum et Archiducem Ferdinandum magis et
magis ardere, nec parum hic animos exacerbari ob allatas Pont. MaX.
literas, quibus Archiduci sententia excommunicationis infligendae de-
nunciatur 3. Quae res Catholicos etiam non solum affligit et offendit,
proh dolorss, sed etiam contemptum aliquem nominis et authoritatis
Pontificiae multis adferre uidetur. Timent, ne sathan ex his turbis
maiores excitet flammas quam restingui facile possint, neue multorum
religio, qui hactenus Catholici fuerunt, perturbetur grauiterque peri-
clitetur. Nos Deum sollicite rogamus, et isthic rogandum quoque pu-
tamus, ut componat hos motus inter duos Principes, priusquam ad
apertum bellum ueniatur. Res longius progressa est quam oportebat,
et de salute non solum Principis, sed etiam totius prouinciae agitur,
neque expedit amplius irritare crabrones hoc tempore, quo aduersus
Ecclesiam haeretici nouas et ingentes colligunt copias non solum e
Germania, sed etiam ex Dania et Suetia educendas. Quare putant
Hispanis et Gallis non defuturum hoc anno plurimum negotij, ut sese
et Belgas contra tot hostes impios tueantur. Verum ad nostra propius,

Offendi praeterea Oeniponti P. Dirsium Reginae Magdalenae con-
fessarium grauiter decumbentem, qui post multorum mensium aegri-
tudinem fractus atque confectuS, post accepta Ecclesiae Sacramenta,
post datum suae pietatis praeclarum specimen coram fratribus, magna
cum omnium aedificatione spiritum hodie Deo reddidit creatori. Viuat
Christo beatus per sacrificia et preces totius Societatis, quibus illum

a) Dico vv. sqq. supra versum scripta sunt.

¹ P. Benedictus Palmius, Borgiae pro Italia assistens, collegii patavini rector,
deinde (1559—1565) provinciae longobardicae, ad quam collegium illud pertinebat,
provincialis fuerat (sacchinus, Hist. S.J.11, l. 2, n. 71; l. 3, n. 2& III, l. 1, n. 34).

‘·' Franciscus Adurnius (Adorno).

³ De hac dissensione V. supra p. 2258. Pius V. iam inde a m. Iunio 1568 et litteris
datis et Scipione Lancellotto auditore in Tirolim misso litem componere conatus
erat (Hirn, Temporalienstreit l. c. 420--424). Idem Roma 31. Decembris 1568 ad
Ferdinandum ΙΙ. archiducem novas litteras dedit, quibus querebatur, eum „quotidie
novas iniurias novaque praeiudicia“ ecclesiae tridentinae inferre; simul principem
obtestabatur, ut „reservata sibi actionum suarum actione“‚ cardinali Ludovico Ma-
drutio episcopo tridentino ecclesiae illius „possessionem liberam eo modo restitum-eff,
quo a centum annis fuisset. „Si vero (quod minime putamus) pertinacius in tua
sententia tibi manendum putaveris, ipso tuo facto excommunicationem incurres,
cuius quidem excommunicationis declarationi, nisi eam Ecclesiam in integrum resti-
tueris, nos, pro nostro pastorali officio, deesse non poterimus.“ integrae litterae
exstant apud Laderchium 1. c. n. 77.

